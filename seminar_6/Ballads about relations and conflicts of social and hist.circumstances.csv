"ЧОРНИЙ ВОРОН КРЯЧЕ, НАЛЯГАЄ "
"Чорний ворон кряче, налягає,  "
А на морі рекрут потопає. 
"Вернись, вернись, рекрут, бо загинеш,  "
"Кого вірно любиш, то й покинеш.  "
"А приїхав рекрут під ворота,  "
"Чи не вийде дівчина, краща злота.  "
"Не виходить дівчина, вийшла мати:  "
"— Годі, годі, рекруте, жартувати.  "
"Вже твоя дівчина споряджена,  "
На тесовій лавці покладена. 
"Дубовая труна збудована,  "
Висока могила насипана.  
"Висока могила насипана,  "
Червона калина посаджена.  
"Ой як прийшов рекрут до могили,  "
А сам став промовив до калини:  
"— Червона калино, розігнися,  "
"Висока могило, розступися,  "
"Дубовая труно, відчинися,  "
"Молода дівчино, озовися:  "
"Чи мені жениться, чи журиться,  "
Чи в тихім Дунаї утопиться? 
"— Не топись, козаче, душу згубиш,  "
"Не журись, козаче, дурний будеш.  "
"Не журись, козаче, дурний будеш,  "
"Оженись, козаче, добре зробиш.  "
"Оженись, козаче, у неділю,  "
"А не бери вдови, бери діву. "
  
"ОЙ ЗА ГАЙКОМ, ЗА ДУНАЙКОМ "
"Ой за гайком, за Дунайком,  "
Ой там Василь молоденький сіно косить. 
"Ой там Василь сіно косить, "
А дівчина Катерина обід носить. 
"Несла, несла, не донесла,  "
Коло тихого Дунаю обродила.  
"Коло тихого Дунаю обродила,  "
Все до тихого Дунаю говорила:  
"— Ти, Дунаю буйнесенький,  "
"Ти ж мій сину, Василику малесенький!  "
Ой чи тебе ісповити? 
Ой чи тебе в цім Дунаю утопити?  
"Як сповию, то сміх буде,  "
"Як утоплю мале дитя, то гріх буде.  "
"Василеве серце чує,  "
Заклав косу під покоси та й мандрує.  
"Заклав косу під покоси,  "
А сам іде до дівчини да й на росу:  
"— Ти, дівчино, дурна будеш,  "
"Як сповиєш мале дитя, то сміх буде.  "
"Як сповиєш мале дитя, то сміх буде,  "
"Як утопиш, то гріх буде. "
"Ходім, дівко, у лісочок,  "
Та наріжем хворосточку.  
"Та наріжем хворосточку,  "
"Та сплетемо колисочку,  "
"Та покладем дитиночку,  "
Та й повісим на дубочку.  
"Буде вітер повівати,  "
Мале дитя колисати.  
"Буде ворон прилітати,  "
Мале дитя годувати. 
"Будуть пташки щебетати,  "
Мале дитя забавляти.  
"Мале дитя забавляти,  "
А ти будеш утікати. 
"Пройшла милю, пройшла другу, "
"Плаче дитя, то я чую,  "
"Ой вернуся, нагодую,  "
Візьму дитя й помандрую. 
 
"ЧИ ЧУЛИ ВИ, ДОБРІ ЛЮДИ, ТАКУ НОВИНУ "
"Чи чули, ви, добрі люди, таку новину?  "
Молодая утіночка мала дитину.  
"Ой як вона її мала, взяла сповила,  "
"А сповивши мале дитя, в Дунай пустила.  "
"— Пливи, пливи, мале дитя, з кінця до кінця.  "
"Шукай собі, мале дитя, неньку і отця.  "
"А в неділю пораненьку ударили в дзвін,  "
"А ви, хлопці-риболовці, закидайте сіть!  "
"Ой ловили щуку-рибу, зловили лина,  "
Молодої утіночки рідного сина. 
Заказав пан всім дівочкам до двора прийти  
І на своїх головочках віночки нести. 
У неділю пораненьку всі дівочки йдуть  
І на своїх головочках віночки несуть.  
Молодая утіночка позаду іде 
І на своїй головоньці вінка не несе. 
"— Болять мене ручки й ніжки, з вами не зійду  "
І на своїй головоньці вінка не знесу. 
"Взяли, взяли утіночку під білії боки,  "
А вкинули утіночку у Дунай глибокий.  
"Пливла, пливла утіночка, стала потопать.  "
Ой стала та утіночка матері бажать:  
"— Ой матінко моя рідна, маєш дочок сім,  "
"Не пускай їх на вулицю, бо так буде всім.  "
"Ой матінко моя рідна, маєш дочок п’ять,  "
"Не пускай їх на вулицю, нехай дома сплять.  "
"Ой матінко моя рідна, маєш дочок три,  "
"Не пускай їх на досвітки, двері підіпри.  "
"На досвітках тісна хата, нема де лягти,  "
Утиснула голівоньку межи парубки. 
  
БОНДАРІВНА 
"У Києві на риночку сидить дівок купка,  "
"Межи ними Бондарівна, як сива голубка.  "
"Межи ними Бондарівна, як сива голубка.  "
"У містечку Богуславі Каньовського пана,  "
"Там гуляла Бондарівна, як пишная пава.  "
"Там гуляла Бондарівна, як пишная пава.  "
"Ой звелів же пан Каньовський музикам заграти,  "
А сам узяв Бондарівну та й пішов гуляти.  
А сам узяв Бондарівну та й пішов гуляти.  
Взяв Каньовський Бондарівну та й став цілувати.  
"Молодая Бондарівна цих жартів не знала,  "
"Молодая Бондарівна цих жартів не знала,  "
Як одвела білу ручку та й по личку дала:  
"— Ой не годен пан Каньовський мене цілувати,  "
"Ой не годен пан Каньовський мене цілувати,  "
Тільки годен пан Каньовський мене роззувати!  
"Ой звелів же пан Каньовський пшениченьку жати,  "
"Ой звелів же пан Каньовський пшениченьку жати,  "
А молодій Бондарівні за всіма в’язати. 
"— Чи пристанеш, Бондарівно, за всіма в’язати,  "
"Чи пристанеш, Бондарівно, за всіма в’язати,  "
"Чи зо мною, Бондарівно, в покоях гуляти? "
"— Лучче ж мені, Бондарівні, за всіма в’язати,  "
"Лучче ж мені, Бондарівні, за всіма в’язати,  "
"Ніж з тобою, препоганим, в покоях гуляти! "
"Ой звелів же пан Каньовський пшеницю в’язати,  "
"Ой звелів же пан Каньовський пшеницю в’язати,  "
А молодій Бондарівні за всіма складати. 
"— Чи пристанеш, Бондарівно, за всіма складати,  "
"Чи пристанеш, Бондарівно, за всіма складати,  "
"Чи зо мною, Бондарівно, в колясах роз’їжджати?  "
"— Лучче ж мені, Бондарівні, за всіма складати,  "
"Лучче ж мені, Бондарівні, за всіма складати,  "
"Ніж з тобою, препоганим, в колясах роз’їжджати!  "
"Ой шепнули Бондарівні та добрії люди, "
Ой шепнули Бондарівні та добрії люди:  
"— Тікай, тікай, Бондарівно, горе тобі буде!  "
"Ой тікала Бондарівна помежи горами,  "
"Ой тікала Бондарівна помежи горами,  "
А за нею пан Каньовський з своїми слугами.  
"Ой тікала Бондарівна містом, поза містом,  "
"Ой тікала Бондарівна містом, поза містом,  "
А за нею пан Каньовський з усім своїм військом.  
Ой догнали Бондарівну на кленовім мості:  
Ой догнали Бондарівну на кленовім мості:  
"— Іди, іди, Бондарівно, кличе пан у гості. "
"Ой повели Бондарівну помежи крамниці,  "
"Ой повели Бондарівну помежи крамниці,  "
Прицілився пан Каньовський з срібної рушниці:  
"— Ой чи хочеш, Бондарівно, ізо мною жити,  "
"Ой чи хочеш, Бондарівно, ізо мною жити,  "
"А чи волиш, Бондарівно, в сирій землі гнити?  "
"— Лучче мені, Бондарівні, в сирій землі гнити,  "
"Лучче мені, Бондарівні, в сирій землі гнити,  "
"Ніж з тобою, препоганим, на цім світі жити!  "
"Ой як тільки Бондарівна та й цеє сказала,  "
"Ой як тільки Бондарівна та й цеє сказала,  "
Ой вистрелив пан Каньовський — Бондарівна впала.  
"— Ой ідіте до Бондаря, дайте батьку знати,  "
"Ой ідіте до Бондаря, дайте батьку знати,  "
Нехай іде свою доньку на смерть наряжати.  
"А на тії Бондарівні червонії стрічки,  "
"А на тії Бондарівні червонії стрічки,  "
Ой де несли Бондарівну — кривавії річки. 
"А на тії Бондарівні червона спідниця,  "
"А на тії Бондарівні червона спідниця,  "
Ой де впала Бондарівна — кривава криниця.  
А вдарився старий Бондар об стіл головою: 
А вдарився старий Бондар об стіл головою: 
"— Доню моя, Бондарівно, пропав я з тобою!  "
"Ой поклали Бондарівну на тесову лавку,  "
"Ой поклали Бондарівну на тесову лавку,  "
Поки звелів пан Каньовський викопати ямку.  
"Лежить, лежить Бондарівна не час, не годину,  "
"Лежить, лежить Бондарівна не час, не годину,  "
Поки звелів пан Каньовський зробить домовину. 
 
БОНДАРІВНА 
"Ой приїхав пан Каньовський темненької ночі,  "
А сподобав Бондарівну за чорнії очі. 
"Сказав, сказав пан Каньовський музикам заграти,  "
А сам узяв Бондарівну та й почав гуляти.  
А сам узяв Бондарівну та й почав гуляти.   
"Почав, почав Бондарівні ручки потискати.  "
"Молодая Бондарівна цих жартів не знала,  "
Як відвела білу ручку та й по личку дала. 
"Ой там були, ой там були з Берестечка люди:  "
"— Тікай, тікай, Бондарівно, горе тобі буде!  "
"Молодая Бондарівна стала утікати,  "
А за нею пан Каньовський почав доганяти.  
"Утікала Бондарівна містом, поза містом,  "
А за нею пан Каньовський з усім своїм військом.  
"Утікала Бондарівна темними лугами,  "
А за нею два жандарми з гострими шаблями.  
"Догнав, догнав один жандар, пригорнув до себе:  "
"— Шкода, шкода, Бондарівно, молодої тебе.  "
"Ой я б хотів, Бондарівно, з тобою шлюб брати,  "
"Ой чим тебе, Бондарівно, Каньовському дати.  "
"Ой привели Бондарівну в новії покої,  "
Посадили Бондарівну при тесовім столі.  
Посадили Бондарівну на тесовім кріслі:  
"— Співай, співай, Бондарівно, жалібної пісні!  "
"Ой як стала Бондарівна жалібно співати,  "
Ой став же той пан Каньовський з жалю умлівати.  
Ой виходить пан Каньовський з своєї світлиці:  
"— Співай, співай, Бондарівно, свої жалібниці.  "
"Чи пристанеш, Бондарівно, ізо мною жити,  "
"Чи пристанеш, Бондарівно, в сирій землі гнити?  "
"— Не пристану, пан Каньовський, із тобою жити,  "
"Та пристану, пан Каньовський, в сирій землі гнити...  "
"Молодая Бондарівна всього не сказала,  "
"Як вистрелив пан Каньовський,— Бондарівна впала.  "
"А в тієї Бондарівни червона спідниця,  "
"Де лежала Бондарівна,— кривава криниця. "
"А в нашої Бондарівни вишиті мережки,  "
"Куди везли Бондарівну,— кривавії стежки.  "
"А в тієї Бондарівни вишита сорочка,  "
"Куди везли Бондарівну,— кривава дорожка. "
"- Іди, іди, старий жандар, дай Бондарю знати,  "
Нехай іде свою дочку на смерть наряжати!  
"Прийшов, прийшов старий Бондар та вдарився в поли:  "
"— Дочко моя, Марусино, горе мені, горе!  "
А вдарився старий Бондар об стіл головою: 
"— Доню моя, Марусино, пропав я з тобою! "
"Доню моя, доню моя, доню моя гожа! "
"Ти процвіла у садочку, як червона рожа. "
"— Ой на тобі, старий Бондар, та й трохи дукатів,  "
А щоб ти мав свою дочку за що поховати. 
"— Я не візьму, пан Каньовський, і чотири бочки,  "
Бо ти мені не повернеш та й моєї дочки! 
 
НЕМИРІВНА 
Ой гуляла Немириха на меду 
Та й пропила свою дочку молоду.  
Та й пропила свою дочку молоду.  
"— Ой за що ж ти, моя мамо, щодня п’єш,  "
Десь ти мене молодую продаєш?  
Десь ти мене молодую продаєш?  
"— Ой продаю, моя доню, продаю,  "
Молодому Сінкевичу за жону.   
Молодому Сінкевичу за жону.  
"А хто купить бочку меду ще й вина,  "
Того буде Немирівна молода.   
Того буде Немирівна молода.   
Обізвався пан Сінкевич із коня: 
— А я куплю бочку меду ще й вина.  
А я куплю бочку меду ще й вина.  
"А я куплю бочку меду ще й вина,  "
"Буде моя Немирівна молода, "
Буде моя Немирівна молода:  
"Ой тікала Немирівна горою,  "
А за нею пан Сінкевич другою.  
А за нею пан Сінкевич другою.  
"— Ой чого ж ти, моя мила, боса йдеш,  "
Чи ти в мене черевичок не маєш?  
Чи ти в мене черевичок не маєш?  
"— Як є в тебе черевички — то твої,  "
"Не до мислі, пан Сінкевич, ти мені.   "
"Не до мислі, пан Сінкевич, ти мені.   "
"— Ой чого ж ти, Немирівно, пішки йдеш, "
Чи ти в мене ворон-коней не маєш?   
Чи ти в мене ворон-коней не маєш?   
"— Як є в тебе сиві коні — то твої,  "
"Не до мислі, пан Сінкевич, ти мені.   "
"Не до мислі, пан Сінкевич, ти мені.   "
"А посадив Немирівну на коня,  "
Привіз тую Немирівну до двора.   
Привіз тую Немирівну до двора.   
А вскочила Немирівна в покої 
Та схватила гострий ножик на столі.  
Та схватила гострий ножик на столі.   
"А схватила гострий ножик на столі,  "
Вгородила у серденько та й собі.  
Вгородила у серденько та й собі.  
"— Кипи, кипи, кров червона, до ножа,  "
Не любила Сінкевича від рода.  
Не любила Сінкевича від рода.  
  
  
 ШИРОКАЯ ВУЛИЧЕНЬКА 
 Широкая вуличенька  
" Від прута до прута,  "
" Дурна дівка, нерозумна,  "
 Що йде за рекрута.  
" Дурна дівка, нерозумна,  "
 Що йде за рекрута.  
  
 Молодого рекрутоньку  
" В прийом викликають,  "
 Молодую дівчиноньку  
 Сльози обливають.  
 Молодую дівчиноньку  
 Сльози обливають.  
  
" – Ой дівчино, дівчинонько,  "
" Якої ж ти віри,  "
" Чом ти тоді не плакала,  "
 Як я йшов до міри?  
" Чом ти тоді не плакала,  "
 Як я йшов до міри?  
  
" Чом ти тоді не плакала,  "
" Чом не голосила,  "
" Чом за мене, молодого,  "
 Бога не просила?  
" Чом за мене, молодого,  "
 Бога не просила?  
  
" – Ой плакала ж я, плакала  "
" Та ще й голосила,  "
"Я за тебе, молодого,  "
Бога не впросила.  
"Я за тебе, молодого,  "
Бога не впросила.  
 
"– Ой піду я в чисте поле,  "
"Терном поколишу,  "
"На кого ж я, товаришу,  "
Цю дівчину лишу?  
"На кого ж я, товаришу,  "
Цю дівчину лишу? 
 
"– Ой на мене, товаришу,  "
"На мене, на мене,  "
А я буду доглядати  
Ще й краще за тебе.  
А я буду доглядати  
Ще й краще за тебе.  
 
"– Ой доглядай, товаришу,  "
"Хорошої дівки,  "
"А я з війська повернуся,  "
Нап’ємся горілки.  
"А я з війська повернуся,  "
Нап’ємся горілки.  
 
Повернувся козаченько  
"До нової хати,  "
Мале дитя невеличке  
Вчиться рачкувати.  
Мале дитя невеличке  
Вчиться рачкувати.  
 
– Бодай тебе доглядала  
"Лихая година,  "
Десь взялася в дівчиноньки  
Малая дитина.  
Десь взялася в дівчиноньки  
Малая дитина.  
 
"– Не журися, козаченьку,  "
"Цею дівчиною,  "
"За рік, за два, за чотири  "
Буде прислугою.  
"За рік, за два, за чотири  "
Буде прислугою. 
 
КОЛО МЛИНА КРЕМІНИНА 
"Коло млина кремінина,  "
Зацвіла калина;  
Навчилася в саду спати  
Молода дівчина.  
Навчилася в саду спати  
Молода дівчина. 
 
Навчилася в саду спати  
"Межи яблінками,  "
Щоби мати розмовочку  
Всю ніч з парубками.  
Щоби мати розмовочку  
Всю ніч з парубками.  
 
"– Пусти мене, моя мамцю,  "
"В вишнів сад гуляти, –  "
"Перші півні перепіют,  "
Я ввійду до хати. 
"Перші півні перепіют,  "
Я ввійду до хати. 
 
"Піют півні, піют другі  "
Ще й курка сокоче.  
"Кличе мати вечеряти,  "
А дочка не хоче.  
"Кличе мати вечеряти,  "
А дочка не хоче.  
 
"– Вечеряй же, моя мамцю,  "
"Що-с си наварила,  "
"Бо вже мені, моя мамцю,  "
Вечеря не мила.  
"Бо вже мені, моя мамцю,  "
Вечеря не мила.  
 
"Ішли хлопці попід садок,  "
"Почали співати,  "
"А дівчині жалко стало,  "
Та й стала плакати.  
"А дівчині жалко стало,  "
Та й стала плакати.  
 
"– Ой дівчино-дівчинонько,  "
Якої ти віри?  
"Чому-с тогди не плакала,  "
Як я йшов до міри?  
"Чому-с тогди не плакала,  "
Як я йшов до міри?  
 
Чому-с тогди не плакала  
"Та й не голосила,  "
"Була би-с ня, молодого,  "
З війська випросила.  
"Була би-с ня, молодого,  "
З війська випросила.  
 
"– Ой ти, брате-товаришу,  "
"Ти мій товаришу,  "
"На кого ж я, товаришу,  "
Своє дівча лишу? 
"На кого ж я, товаришу,  "
Своє дівча лишу? 
 
"– Ой на мене, товаришу,  "
"На мене,на мене,  "
А я буду доглядати  
Ще ліпше від тебе.  
А я буду доглядати  
Ще ліпше від тебе.  
 
"– Доглядай ми, товаришу,  "
"Доглядай ми’ дівки,  "
"Як я з війська повернуся, –  "
Нап’ємся горівки.  
"Як я з війська повернуся, –  "
Нап’ємся горівки.  
 
"Козак з війська повертає,  "
"Вступаає до хати,  "
А в дівчини мале дитя  
Вчиться рачкувати.  
А в дівчини мале дитя  
Вчиться рачкувати.  
 
– Бодай же ти доглядала  
"Лихая година,  "
Де ся взяла у дівчини  
Маленька дитина?  
Де ся взяла у дівчини  
Маленька дитина?  
 
"Налетіли гуси з броду,  "
"Та всьо сиві, сиві,  "
"Хто не знає закохання,  "
Той в Бога щасливий.  
"Хто не знає закохання,  "
Той в Бога щасливий.  
 
"Налетіли гуси з броду,  "
"Та всьо білі, білі,  "
Це нашому закоханню  
Всього дві неділі.  
Це нашому закоханню  
Всього дві неділі. 
 
НА ДЖУРИНСЬКІМ МОСТІ 
"На Джуринськім мості,  "
"На поповім тоці,  "
"Ох, там Петрусьо  "
Пшеницю молотит. 
"Ох, там Петрусьо  "
Пшеницю молотит. 
 
Ох і там Петрусьо  
"Пшеницю молотит,  "
"До него вельможна,  "
Вельможна приходит.  
"До него вельможна,  "
Вельможна приходит.  
 
"– Ой покинь, Петрусю,  "
"Пшеницю молотити,  "
Ой ходи зо мною  
Мед-горівку пити!  
Ой ходи зо мною  
Мед-горівку пити!  
 
"– Ой як же с тобою,  "
С тобою ходити:  
"Йа в тебе шати, –  "
В мене чугаїна!  
"Йа в тебе шати, –  "
В мене чугаїна!  
 
– А я свої шати  
"З болотом мішаю, –  "
"Таки тя, Петрусю,  "
Вірненько кохаю!  
"Таки тя, Петрусю,  "
Вірненько кохаю!  
 
Йа взяла Петруся  
"За біленьку ручку,  "
Повела Петруся  
В новую світлицю.  
Повела Петруся  
В новую світлицю.  
 
Привела Петруся  
"В новую світлицю,  "
"Налляла вина,  "
Вина стаканицю.  
"Налляла вина,  "
Вина стаканицю.  
 
"Вельможна думала,  "
"Шо слуги не знают,  "
"Шо слуги не знают,  "
Панові не скажут.  
"Шо слуги не знают,  "
Панові не скажут.  
 
Ой казав же козак  
"Коня осідлати, –  "
"Коня осідлати,  "
Пана здоганяти.  
"Коня осідлати,  "
Пана здоганяти.  
 
Здогонив же пана  
На Джуринськім мості:  
"– Ой вернися, пане,  "
Бо є в тебе гості!  
"– Ой вернися, пане,  "
Бо є в тебе гості!  
 
"А пан на тото,  "
"На то не ввірає,  "
"На то не ввірає, –  "
Назад не вертає.  
"На то не ввірає, –  "
Назад не вертає.  
 
"– Ой дам тобі, пане,  "
"Я голову стяти,  "
Як же ти ся будеш  
Та дурно вертати!  
Як же ти ся будеш  
Та дурно вертати!  
 
"Ой казав пан коні,  "
"Коні обертати,  "
Коні обертати  
Й аж до поту гнати.  
Коні обертати  
Й аж до поту гнати.  
 
Доїзджає пан аж  
"До своєї брами, –  "
Єму Петрусьо  
Браму відчиняє.  
Єму Петрусьо  
Браму відчиняє.  
 
Хотів пан Петруся  
"Йа з рушниці вбити, –  "
Не хтіла рушниця  
Панові спалити!  
Не хтіла рушниця  
Панові спалити!  
 
Казав пан Петруся  
Йа кинути в яму:  
"То ж тобі, Петрусю,  "
За вельможну паню!  
"То ж тобі, Петрусю,  "
За вельможну паню!  
 
Йа з ями виймати  
Та кинути в воду:  
"То ж тобі, Петрусю,  "
За твою природу!  
"То ж тобі, Петрусю,  "
За твою природу!  
 
Доїзджає пан аж  
"До своєї брами, –  "
Єму Петрусьо  
Браму відчиняє.  
Єму Петрусьо  
Браму відчиняє.  
 
Хотів пан Петруся  
"Йа з рушниці вбити, –  "
Не хтіла рушниця  
Панові спалити!  
Не хтіла рушниця  
Панові спалити!  
 
Казав пан Петруся  
Йа кинути в яму:  
"То ж тобі, Петрусю,  "
За вельможну паню!  
"То ж тобі, Петрусю,  "
За вельможну паню!  
 
Йа з ями виймати  
Та кинути в воду:  
"То ж тобі, Петрусю,  "
За твою природу!  
"То ж тобі, Петрусю,  "
За твою природу!  
 
Ой бігла вельможна  
"Темними лугами,  "
Подерла шати  
Сухими лозами.  
Подерла шати  
Сухими лозами.  
 
Подерла шати  
"Сухими лозами,  "
Поколола пальці  
Гострими стягами.  
Поколола пальці  
Гострими стягами.  
 
"Прибігла вельможна,  "
"На Петруся впала,  "
"На Петруся впала,  "
Ревне заплакала.  
"На Петруся впала,  "
Ревне заплакала.  
 
"На Петруся впала,  "
"Ревне заплакала,  "
"Над Петрусем плаче,  "
Плаче отець-мати.  
"Над Петрусем плаче,  "
Плаче отець-мати.  
 
"– Ой цить же ти, не плач,  "
"Не плач, отець-мати,  "
Я за твоїм сином  
Своє паньство трачу!  
Я за твоїм сином  
Своє паньство трачу!  
 
Сховали Петруся  
"В поповій вулиці,  "
Шоб за ним тужили  
Дівки й молодиці! 
 
СЛАВНИЙ ГОРОД ЛЕБЕДИН 
"Славний город Лебедин, "
Да славний город Лебе...  
"Лебедин, "
В котором я...  
В котором я давно бил. 
 
"В котором я давно бил, "
Да в котором я давно...  
"Давно бил,  "
Семьсот рублей...  
Семьсот рублей заробив. 
 
"Семьсот рублей заробив, "
Да семьсот рублей...  
"Рублей заробив,  "
За день за ноч...  
"За день, за ноч все пропив. "
 
"Но осталось сто рублей, "
Да осталося сто руб...  
"Сто рублей, "
Найняв тройку...  
Найняв тройку лошадей. 
 
"Найняв тройку лошадей, "
Да найняв тройку...  
Тройку лошадей: 
"– Погоняй, брат...  "
"Погоняй, брат, поскорей. "
 
"Погоняй, брат, поскорей, "
"Да поганяй, брат, гей, поскорей, "
До шинкарки... 
До шинкарки молодой. 
 
"– Шинкарочко молода,  "
"Да шинкарочко,  "
"Гей, гей, молода,  "
Подай пива...  
Подай пива ще й вина. 
 
"– А я пива не подам,  "
"Да я пива,  "
"Гей, гей, не подам,  "
"Бо ти, Ваня,  "
"Бо ти, Ваня шарлатан. "
 
"– Ой хоч же я шарлатан,  "
"Да ой хоч же я,  "
"Гей, гей, шарлатан,  "
Єсть у мене...  
Єсть у мене грошей жбан. 
 
"– Якщо в тебе грошей жбан,  "
"Да якщо в тебе,  "
"Гей, гей, грошей жбан,  "
Я за тебе...  
Я за тебе дочку дам. 
 
"Я за тебе дочку дам,  "
"Да й за тебе,  "
"Гей, гей, дам дочку  "
[Ще й в додачу...]  
Ще й в додачу наймичку. 
 
"– Чорт з тобою, з твой дочкой,  "
"Да чорт з тобою,  "
"Гей, гей, з твой дочкой "
Ще й додачі...  
Ще й додачі з наймичкой. 
 
"ЗАЙДИ, МІСЯЦЬ, ЗАЙДИ, ЯСНИЙ "
"Зайди, місяць, зайди, ясний,  "
"За нову комору,  "
Ой нехай я з своїм милим 
Тихо поговору. 
 
"– Постій, постій, моя мила,  "
"Щось маю казати,  "
Бо не велить батько й мати 
Тебе бідну брати. 
 
"– Іди, іди, мій миленький,  "
"Багату шукати,  "
А я прийду на весілля 
До тебе гуляти. 
 
– Ой як прийдеш на весілля 
"Та глянеш на мене,  "
Покотяться дрібні сльози 
У тебе і в мене! 
 
А в неділю ранесенько 
"Та всі дзвони ревуть,  "
Молодую дівчиноньку 
Вже в гробу везуть. 
 
"Ой як мали вже ховати,  "
"Схитнулася труна,  "
Молоденький козаченько 
"Счорнів, як земля. "
 
"– Розійдіться, люди добрі,  "
"Дайте мені стати,  "
"Поцілую неживую, – "
Бо будуть ховати! 
 
"Стоїть батько, стоїть мати "
Та посміхаються:  
"– За кім, за кім наш синочок "
Побивається? 
 
"– Бодай тобі, моя мати,  "
"Так легко вмирати,  "
"Ой як мені, молодому, "
Її забувати. 
 
"Ой умерла моя мила,  "
"Умерла та й лежить,  "
А я пійду на чужину 
Сиротою жить! 
 
"ОЙ КАЗАЛА-С, ДІВЧИНОНЬКО "
"– Ой казала-с, дівчинонько,  "
"Що не будеш тужити,  "
Як я сяду та й поїду  
Государю служити. 
 
Ой виїхав козаченько 
За новії ворота;  
Не береся дівчиноньки  
"Ані сон, ні робота. "
 
Ой виїхав козаченько 
За жовтії піски;  
"Біжа’, біжа’ за козаком "
Три післанці пішки. 
 
"– Ой вернися, козаченьку,  "
Бо батько вмирає. 
"– Не вернуся – забавлюся,  "
Нехай з Богом почиває. 
 
"– Ой вернися козаченьку,  "
Бо матінка вмирає.  
"– Не вернуся – забавлюся,  "
Нехай з Богом спочиває. 
 
"– Ой вернися козаченьку,  "
Бо дівчина вмирає.  
"– Треба конем поспішати,  "
Шоби живу застати. 
 
Ой приїхав козаченько 
На її подвір'я: 
Зазвонили в усі дзвони 
На смутнеє весілля. 
 
Ой приїхав козаченько 
"Під нову світлицю,  "
"– Лежит, лежит дівчинонька "
Та на всю стільницю. 
 
"– Ніжки мої біленькії,  "
"То ж ти ся зложили,  "
"Як я їхав у солдати,  "
Ви за мнов виходили. 
 
"Ручки ж мої біленькії,  "
"Отож ти ся склали,  "
"Як я їхав у солдати,  "
Ви за мнов ся прощали. 
 
"Губки мої пишненькії,  "
"То ти ся запишили,  "
"– Як я їхав у солдати, "
– Ви зо мнов говорили. 
 
"Очи ж мої чорненькії,  "
"То-с ти ся зажмурили,  "
"Як я їхав у солдати,  "
Ви на мене ся дивили. 
 
"Брови мої чорненькії,  "
"Поморгайте на мене,  "
"Як я їхав у солдати,  "
– Ви моргали на мене. 
 
ЧЕРЕШЕНЬКА ТА Й ВИШЕНЬКА 
"– Черешенька та й вишенька,  "
"Ягідки дрібненькі,  "
"Нащо ми са й полюбили,  "
Такі й молоденькі? 
 
"Полюбили са, полюбили са "
"На тяжкії жалі,  "
"Ти лишис са в своїм дому,  "
А я піду далі. 
 
"Чи не будеш, моя мила,  "
"За мною тужити,  "
Як я сяду та й поїду 
Царьови служити? 
 
"– Ой ни буду, мій миленький,  "
"Не буду, не буду,  "
"Ти – за гуру, я – за другу,  "
За тебе й забуду. 
 
Лиш виїхав молод рекрут 
"За густії лози,  "
Й обілляли його милу 
Дрібненькії сльози. 
 
Лиш виїхав молод рекрут 
"За гуру, за гуру,  "
"Носят милу, чорнобриву "
По руках неживу. 
 
Лиш виїхав молод рекрут 
"За жовтії піски,  "
"Вглядаєца назад себе, – "
Біжит й посел пішки. 
 
"– Ой верниса, молод рекрут,  "
Мати помирає.  
"– Не вернуса, остануса,  "
Нехай спочиває. 
 
"– Ой верниса, молод рекрут,  "
"Мила й помирає,  "
"Ой верниса, молод рекрут,  "
Мила й помирає. 
 
"Ой як затяв ворон коньом,  "
"Йа ніґде не стати,   "
(і)Шоби милу чорнобриву 
Ше живу застати. 
 
Ой приїхав молод рекрут 
"Під нові ворота,  "
"Лежит мила чорнобрива,  "
Краща срібло-злота. 
 
"– Ти ж казала, моя мила,  "
"Не будеш тужити,  "
"А ти ідеш, молоденька,  "
В сиру й землю гнити. 
 
ЧЕРЕШЕНЬКА – НЕ ВИШЕНЬКА 
"– Черешенька – не вишенька,  "
"Ягідки дрібненькі,  "
"Та чого ж ми ся полюбили,  "
Такі й молоденькі? 
"Та чого ж ми ся полюбили,  "
Такі й молоденькі? 
 
"Та полюбили, та й полюбили "
"На тяжкії жалі,  "
"Ти лишися, як голубка,  "
А я піду й далі. 
"Ти лишися, як голубка,  "
А я піду й далі. 
 
"Та як будеш ти, дівчинонько,  "
"За мною тужити,  "
Як я сяду та й поїду  
Царьові служити? 
Як я сяду та й поїду  
Царьові служити? 
 
"– Ой не буду я тужити,  "
"Не буду й не буду,  "
"Ти – за гуру, я – за другу,  "
За тебе забуду. 
"Ти – за гуру, я – за другу,  "
За тебе забуду. 
 
Ой виїхав молодий козак 
"За нові ворота,  "
Та не береться дівчиноньку  
"Ні сон, ні робота "
Та не береться дівчиноньку  
"Ні сон, ні робота. "
 
Ой виїхав молодий козак 
"За темнії ліси,  "
"Та біжить, біжить за козаком "
Три післанці пішки. 
"Та біжить, біжить за козаком "
Три післанці пішки. 
 
"– Ой вернися, молодий козаче,  "
Батько помирає.  
"– Не вернуся і зостаюся,  "
З Богом спочивают. 
"– Не вернуся і зостаюся,  "
З Богом спочивают. 
 
"– Ой вернися, молодий козаче,  "
Дівчина вмирає.  
"– Треба коньом поспішати,  "
Шоб живу застати. 
"– Треба коньом поспішати,  "
Шоб живу застати. 
 
Ой приїхав молодий козак 
"Під новії брами,  "
"Та лежит, лежит дівчинонька "
На широкій лаві. 
"Та лежит, лежит дівчинонька "
На широкій лаві. 
 
"– Ти казала, дівчинонько,  "
"Не будеш тужити,  "
А ти тепер будеш через мене 
В сирій землі гнити. 
А ти тепер будеш через мене 
В сирій землі гнити. 
 
ОЙ ЗАЇРЖАВ ЗАГНУЗДАНИЙ 
Ой заїржав загнузданий 
"Коник вороненький,  "
Виїзджає з України 
Козак молоденький. 
 
"Виїзджавши, шапку знявши,  "
Низенько вклонився:  
"– Прощавайте, добрі люди,  "
Може з кім сварився. 
 
Як заїхав козаченько 
"За нові ворота,  "
"То не бере дівчиноньку,  "
"Ні сон, ні робота. "
 
Як заїхав козаченько 
"За густії лози,  "
Обілляли дівчиноньку 
Та й дрібнії сльози. 
 
Як виїхав козаченько 
"За великі піски,  "
"Як оглянувсь назад себе, – "
Біжить послан пішки: 
 
"– Вернись, козак,   "
"– Вернись, козак,  "
Матінка вмирає!  
"– Не вернуся, забарюся,  "
"Бог дасть, – очуняє! "
 
"– Вернись, козак,  "
"– Вернись, козак,  "
Батенько вмирає!  
"– Не вернуся, забарюся,  "
"Бог дасть, – очуняє! "
 
"– Вернись, козак,   "
"– Вернись, козак,   "
Дівчина вмирає!  
"– Буду коня бити-гнати,  "
Щоб живу застати! 
 
Як виїхав козаченько 
"З гори у долину,  "
Аж там тешуть столярики  
Дівці домовину. 
 
"– Столярики, столярики,  "
Кому домовина?  
"– Через тебе, вражий сину,  "
Померла дівчина! 
 
ЧЕРВОНА РУЖА 
"Червона ружа,  "
"Жовті шафрани,  "
"Тяжко на серці,  "
Вечір настане. 
 
Як ішов козак 
"В військо служити,  "
Мусів дівчину  
Саму лишити. 
 
"Вже рік проходить,  "
"Другий минає,  "
Від козаченька 
Вістки немає. 
 
Ось із походу  
Козак вертає  
Та й про дівчину  
Людей питає. 
 
"– Була в нас дівка,  "
"Очі, як терен,  "
"Ждала козака, –  "
"Рік, як померла. "
 
Ой серед поля 
Гнеться тополя...  
Ой тяжка-важка 
Козацька доля. 
 
ОЙ КОЛИ Б Я ЗНАЛА 
"Ой коли б я знала,  "
"Коли та смерть буде,  "
"Не пила б горілки,  "
Пішла б межи люди. 
 
Казала б я собі 
"Явора зрубати,  "
"Явора зрубати,  "
Труно збудувати. 
 
Лежить теє труно 
"Аж три роки дурно,  "
Лежить теє труно 
Аж три роки дурно. 
 
"Лежало, лежало,  "
"Стало прогнивати,  "
"Стало прогнивати,  "
Стало промовляти: 
 
"– Або кого ложіть,  "
"Або мене спаліть,  "
"Або кого ложіть,  "
Або мене спаліть. 
 
"Положила б тата,  "
"Не для тата хата,  "
"Положила б неньку,  "
А ненька старенька. 
 
"Положу милого,  "
Не знайду другого.  
"Положу милого,  "
Не знайду другого. 
 
"Ой лягла б я сама,  "
"Сама молоденька,  "
"Сама молоденька,  "
– Дитина маленька. 
 
"– Лягай, мила, лягай,  "
"Якось воно буде,  "
|: А малу дитину  
Вигодують люди. :| 
 
ОСІНЬ НАША ДОВГАЯ 
"Осінь наша довгая, да "
"Гей, осінь наша довгая,  "
"Нічка темна, холодная. "
 
"З кім я буду цю ніч спати, да "
"Гей, з кім я буду сю ніч спати,  "
Цю вечерю вечеряти? 
 
"Ой сяду я края столу, да "
"Гей, ой сяду я края столу,  "
Повечеряю сама я. 
 
"Повечеряю сама, да "
"Гей, повечеряю сама,  "
Бо миленького нема. 
 
"Бо мій милий на Дону, да "
"Гей, бо мій милий на Дону,  "
Я до нього полину. 
 
"Кругом Дону обійшла, да "
"Гей, кругом Дону обійшла,  "
Миленького не знайшла. 
 
"Тільки знайшла долину, да "
"Гей, тільки знайшла долину,  "
Миленького могилу. 
 
"– Устань, милий, не лежи, да "
"Гей, устань, милий. не лежи,  "
Шлях-дорогу покажи. 
 
"– З кім ти, мила, сюди йшла, да "
"Гей, з кім ти, мила, сюди йшла,  "
Що ти мене тут знайшла? 
 
"Ой чи з вітром, чи з дощем, да "
"Гей, ой чи з вітром, чи з дощем,  "
Чи з хорошим молодцем? 
 
"– Ой не з вітром, ні з дощем, да "
"Гей, ой не з вітром, ні з дощем,  "
Тільки з горем і з плачем! 
 
А ДІВЧИНА ГАЛЬКА 
"А дівчина Галька, гей! "
"Зимну воду брала, "
"Зимну воду брала, "
Марка сподобала. 
 
"– Сватай мене, Марку, гей! "
"Сватай м'я, небоже, "
"Сватай м'я, небоже, "
Бо ти хлопець гожий. 
 
"– Як же тебе сватать, гей! "
"Не позволить мати, "
"Не позволить мати, "
Підем мандрувати. 
 
"На коника сіли, гей! "
"Виїхали в поле, "
"Стрілися татари, "
Марка зарубали. 
 
"Марка зарубали, гей! "
"Коника забрали, "
А дівчину Гальку 
В неволю виддали. 
 
"– Не плач, стара ненько, гей! "
"Не плач, не журися, "
Бо вже твій син Марко 
В полі оженився. 
 
"А вже твій син Марко, гей! "
"В полі оженився, – "
Взяв собі жіночку – 
В полі могилочку. 
 
ОЙ У ПОЛІ НА РОЗДОЛЛІ 
"Ой у полі, на роздоллі,  "
Пасла Гандзя воли й коні.  
Пасла Гандзя воли й коні.  
 
"Пасла вона й загубила,  "
В чистім поли заблудила.  
В чистім поли заблудила.  
 
"Ой в Кам'янци, на риночку,  "
П'ют ляшеньки горілочку.  
П'ют ляшеньки горілочку.  
 
"Ой п'ют вони, розливают,  "
Собі Гандзю підмовляют.  
Собі Гандзю підмовляют.  
 
"– Ой ходи ти, Гандзю, з нами,  "
"Буде тобі, як у мами.  "
"Буде тобі, як у мами.  "
 
"Дурна Гандзя послухала,  "
Сіла з ляшком поїхала.  
Сіла з ляшком поїхала.  
 
Ой в неділю на світочку 
Ходит ненька по риночку.  
Ходит ненька по риночку.  
 
"– Ой сусіди, сусідочки,  "
Не виділи Гандзі-дочки?  
Не виділи Гандзі-дочки?  
 
– Гандзя ляшків послухала 
Та й із ними поїхала.  
Та й із ними поїхала.  
 
"Прийшла мати до кімнати,  "
Стала синів розбуджати.  
Стала синів розбуджати.  
 
"– Ой ви, сини молодії,  "
Беріт коні воронії.  
Беріт коні воронії.  
 
"Беріт коні, їдьте шляшком,  "
Доганяйте Гандзю з ляшком.  
Доганяйте Гандзю з ляшком.  
 
"Їден їде дорогою,  "
Другий їде дібровою.  
Другий їде дібровою.  
 
"Третий їде битим шлячком,  "
Доганяє Гандзю з ляшком. 
Доганяє Гандзю з ляшком. 
 
"Догонили Гандзю з ляшком, – "
Сидит Гандзя в сріблі-златі.  
Сидит Гандзя в сріблі-златі.  
 
Питаються браття сестри:  
"– Ой ти, сестро, сестро наша,  "
"– Ой ти, сестро, сестро наша,  "
 
"Ой ти, сестро, сестро наша,  "
Де ти діла красу з лиця?  
Де ти діла красу з лиця?  
 
"– Ой я ляшка полюбила, – "
Красу з лиця загубила.  
Красу з лиця загубила.  
 
"Брати ляшка порубали,  "
Срібло-злато все забрали.  
Срібло-злато все забрали.  
 
ОЙ ДВА БРАТЧИКИ 
Ой два братчики  
"Сіно косили,  "
Сестра Ганнуся  
Їсти носила. 
 
Несла Ганночка 
"Двом братам їсти,  "
Здибала її 
Трох нежонатих. 
 
Дали Ганнусі  
"Коні тримати,  "
"А самі сіли, "
 – Обід іззіли. 
 
"Вздріла Ганночка,  "
"Що неправдочка,  "
Пустила коня 
В чистеє поле. 
 
Сама втонула  
"В синєє море,  "
"А як тонула, – "
Не повірила. 
 
– В керници води 
"Щоби не брати,  "
"В березі глини,  "
Щоб не копати. 
 
"Під лісом терен,  "
"Щоби не рвати,  "
"В лузі калини,  "
Щоб не ломати. 
 
"Траву в долинах,  "
Щоб не косити...  
В кирниці вода –  
Ганнина врода 
 
В березі глина –  
"Ганнине тіло,  "
Під лісом терен –  
"Ганнині очи, "
 
В лузі калина –  
"Ганнине личко,  "
В долинах трави –  
Ганнині коси. 
 
"Де Ганя впала ,– "
Там дерево стала.  
"Де ноги впали, – "
Пороги стали. 
 
"Де руки впали, – "
"Там свічі стали,  "
"Де коси впали, – "
Престоли стали. 
 
"СВІТИ, МІСЯЧЕНЬКУ "
"Світи, місяченьку,  "
"Та світи на всьо поле,  "
Світи на всьо поле 
Та й нашому панови. 
Світи на всьо поле 
Та й нашому панови. 
 
Світи на всьо поле 
"Та й нашому панови,  "
"Нашому панови,  "
Як іде до розмови. 
"Нашому панови,  "
Як іде до розмови. 
 
"Нашому панови,  "
"Як іде до розмови,  "
Іде до розмови  
Та й ся коника радит. 
Іде до розмови  
Та й ся коника радит. 
 
Іде до розмови  
Та й ся коника радит:  
"– Порадь мене, коню,  "
Як би-м дівчину зрадив. 
"– Порадь мене, коню,  "
Як би-м дівчину зрадив. 
 
"– Хто дівчат зраджає,  "
"Щастя, долі не має, "
"Хто дівчат зраджає,  "
"Щастя, долі не має. "
"Хто дівчат зраджає,  "
"Щастя, долі не має. "
 
"Пан коня не слухав,  "
"До дівчини поїхав,  "
"Пан коня не слухав,  "
До дівчини поїхав. 
"Пан коня не слухав,  "
До дівчини поїхав. 
 
Провів він дівчину  
"Під зелену ялину,  "
Ой таки ж він зрадив  
Молодую дівчину. 
Ой таки ж він зрадив  
Молодую дівчину. 
 
Ой дав він дівчині 
Сто червоних на бинду:  
"– Мили ся біленько,  "
"Ходи, серце, хорошенько. "
"– Мили ся біленько,  "
"Ходи, серце, хорошенько. "
 
– Милила личенько 
"Від раня до вечора,  "
"Не таке личенько,  "
"Ох, як було й учора. "
"Не таке личенько,  "
"Ох, як було й учора. "
 
"Перше було личко,  "
"Як червона калина,  "
"А тепер такоє,  "
Як тая біла глина. 
"А тепер такоє,  "
Як тая біла глина. 
 
"Перше було личко,  "
"Як червоная рожа,  "
"А тепер такоє,  "
Як та вода негожа. 
"А тепер такоє,  "
Як та вода негожа. 
 
Нагнівалась на мене 
"Моя рідная мати,  "
Сім неділь лежала-м 
Та й не ввійшла до хати. 
Сім неділь лежала-м 
Та й не ввійшла до хати. 
 
Нагнівалась на мене 
"Моя рідная сестра,  "
"Сім неділь лежала-м,  "
Води міні не принесла. 
"Сім неділь лежала-м,  "
Води міні не принесла. 
 
ОЙ ТАМ БІЛЯ РІЧКИ 
"Ой там біля річки,  "
Ой там біля броду 
Кликав козак дівку 
В новую комору. 
Кликав козак дівку 
В новую комору. 
 
"– Не пійду, козаче,  "
"Не пійду, соколю,  "
"Бо ще молоденька,  "
Боюсь поговору. 
"Бо ще молоденька,  "
Боюсь поговору. 
 
"– Не бійся, дічино,  "
"Не бійся, нічого,  "
"Я хлопець молодий,  "
Не зрадив нікого. 
"Я хлопець молодий,  "
Не зрадив нікого. 
 
"Не зрадив нікого,  "
"Й дитини малої,  "
"Не зраджу я й тебе,  "
Дівки молодої. 
"Не зраджу я й тебе,  "
Дівки молодої. 
 
"Не спала я нічку,  "
"Не спала я другу,  "
На третю[ю] нічку 
Лягла та й заснула. 
На третю[ю] нічку 
Лягла та й заснула. 
 
На третюю нічку 
"Лягла та й заснула,  "
"Козак насміявся, – "
Дівчина не чула. 
"Козак насміявся, – "
Дівчина не чула. 
 
"Прокинулась дівка,  "
"Як рибочка в’ється,  "
Козак молоденький 
Лежить та й сміється. 
Козак молоденький 
Лежить та й сміється. 
 
"– На тобі, дівчино,  "
"Сто рублів на мило,  "
"Сто рублів на мило,  "
А двісті на пиво. 
"Сто рублів на мило,  "
А двісті на пиво. 
 
"Милом намиляйся,  "
"Пивом напивайся,  "
"Щоб краса не спала,  "
Щоб мати не знала. 
"Щоб краса не спала,  "
Щоб мати не знала. 
 
– Хай тебе вмиває 
"Лихая година,  "
Від мене відмови[-]лася 
Вся родина. 
Від мене відмови[-]лася 
Вся родина. 
 
"Ой Боже мій, Боже,  "
Що я наробила? 
Я свою родину 
Навік засмутила. 
Я свою родину 
Навік засмутила. 
 
"Засмутився батько,  "
"Засмутилась мати,  "
"Засмутивсь той хлопець,  "
Що мав мене брати! 
"Засмутивсь той хлопець,  "
Що мав мене брати! 
 
"ЇХАВ КОЗАК, ЇХАВ "
"Їхав козак, їхав,  "
"Та й з дороги збився,  "
Вороному коню 
Вороному коню  
На гриву схилився. 
Вороному коню  
На гриву схилився. 
 
"– Вези мене, коню,  "
"Та в чистеє поле,  "
"Ой там моя мила,  "
"Ой там моя мила,  "
Пшениченьку поле. 
"Ой там моя мила,  "
Пшениченьку поле. 
 
Там вона поле та 
"Кукіль вибирає,  "
Вороному коню  
Вороному коню  
На гриву кидає. 
Вороному коню  
На гриву кидає. 
 
"– Кидай, дівчинонько,  "
"Кукіль вибирати,  "
Бери козаченька  
Бери козаченька  
Та й веди до хати. 
Бери козаченька  
Та й веди до хати. 
 
Бери козаченька 
"Та й веди до хати,  "
Стели білу постіль  
Стели білу постіль  
Та й положи спати. 
Стели білу постіль  
Та й положи спати. 
 
Дівчинонька лягла 
"Ще й міцно заснула, "
"Козак насміявся,  "
"Козак насміявся,  "
Дівчина не чула. 
"Козак насміявся,  "
Дівчина не чула. 
 
Козак із армії 
Дрібні листи пише 
"До теї дівчини, "
"До теї гарної, "
Що дитя колише. 
"До теї гарної, "
Що дитя колише. 
 
"Що дитя колише, "
Що думу думає: 
"– Ізвів мене козак,  "
"– Ізвів мене козак,  "
"Скарай його, Боже! "
"– Ізвів мене козак,  "
"Скарай його, Боже! "
 
Я ДУМАЛА 
"| : Я думала,  "
"Що то місяць сходи, :| "
|: То мій [милий] 
"По риночку ходи, :| "
 
|: За собою 
"Ворон коня води, :| "
|: В правій руці сиву 
"Шапку носи, :| "
|: В свого пана 
Додому ся проси: :| 
 
"– Пусти мене,  "
"Мій пане, додому,  "
"Плаче, тужит  "
Дівчина за мною. 
 
"– Нехай плаче,  "
"Вона перетужи,  "
"Йа не пустю,  "
Доки не відслужиш. 
 
"– Як не будеш,  "
"Мій пане, пускати,  "
То я буду  
Ночую втікати. 
 
– Як ти будеш н 
"Нoчую втікати, "
 |: То я скажу  
"Й коні посідлати, :| "
 
|: Скажу й тебе 
"Козакам злапати, :|  "
Скажу тебе 
В кайдани вкувати. 
 
"– Не куй мене,  "
"Мій пане, в кайдани,  "
Прикуй мене 
В шинькарки до лавки. 
 
Бо в шинькарки  
"Є шо їсти й пити,  "
Бо в шинькарки  
Є с ким говорити. 
 
Бо в шинькарки  
"Є мед і горівка,  "
Бо в шинькарки  
Єсть хороша дівка. 
 
Йа шинькарка  
Свою дочку била:  
"– Де ж ти, доню,  "
Вінок загубила? 
 
– На Дунаю  
"Полотно білила,  "
"Там я, мамцю,  "
Вінок загубила. 
 
Як над’їхав 
"Козак молоденький,  "
Здоймив з мене 
Вінок зелененький. 
 
Як над’їхав 
"Козак з бородою,  "
Поплив же мій 
Віночок з водою. 
 
Я ДУМАЛА 
"Я думала,  "
"Що то місяць сходе,  "
А то милий 
По риночку ходе. 
 
А то милий 
"По риночку ходе,  "
Свого коня 
За поводи воде. 
 
Свого коня 
"По риночку воде,  "
В свого пана 
Милостині просе: 
 
"– Пусти мене,  "
"Мій пане, додому, –  "
Захворіла 
Лошадь підо мною. 
 
Захворіла  
"Лошадь підо мною,  "
Затужила 
Дівчина за мною. 
 
"– Нехай туже,  "
"Вона перетуже,  "
Нехай козак 
Хоч року дослуже. 
 
– Як я буду  
"Року добувати,  "
То я буду  
Ночами втікати. 
 
– Як ти будеш  
"Ночами втікати,  "
То я буду  
В кандали кувати. 
 
"– Не куй мене, "
"Мій пане, в кайдани, "
Прикуй мене 
В шинькарки до лави. 
 
Бо в шинькарки 
"Мед-горівка добра, "
Шинькарова 
Дівчина вподобна. 
 
Бо в шинькарки 
"Мед-горівка п’ється, "
Шинькарова 
Дівчина сміється. 
 
Я Ж ДУМАЛА 
"Я ж думала,  "
"Що то місяць сходит,  "
А то милий 
По риночку ходит. 
 
А то милий 
"По риночку ходит,  "
В правій руці 
Сиву шапку носит. 
 
В правій руці 
"Сиву шапку носит,  "
Хорошенько 
Свого пана просит: 
 
"– Ой пане мій, пане,  "
"Пусти ж мня додому, – "
Бо захромів  
Мій кінь підо мною. 
 
– Я не скажу 
"Додому пускати,  "
Але скажу  
Й коня відобрати. 
 
А я й скажу  
"Й коня відобрати,  "
Тебе скажу 
В кандали забити! 
 
"– Ой пане ж мій, пане, "
Пусти мня додому: 
"Плаче, тужит "
Дівчина за мною! 
 
"– Вона тужит, – "
"Вона й перетужит, "
Нехай козак 
До году дослужит! 
 
ТИХИЙ ДУНАЙ 
Тихий Дунай  
Тихо воду несе. 
Тихий Дунай  
Тихо воду несе. 
 
Ще тихіше 
Дівка косу чеше. 
Ще тихіше 
Дівка косу чеше. 
 
"Що зачеше,  "
На Дунай занесе: 
"Що зачеше,  "
На Дунай занесе: 
 
"– Плини, косо,  "
"Вдогін за водою, "
"– Плини, косо,  "
"Вдогін за водою, "
 
А я піду 
Слідом за тобою. 
А я піду 
Слідом за тобою. 
 
ОЙ У САДОЧКУ 
Ой у садочку  
"Там зацвіла ліщина,  "
"Заболів козак,  "
Заплакала дівчина. 
"Заболів козак,  "
Заплакала дівчина. 
 
"– Ой ти, козаче,  "
"Що ж ти думаєш,  "
"Звів мене з ума,  "
А тепер покидаєш. 
"Звів мене з ума,  "
А тепер покидаєш. 
 
"– Не я тебе звів,  "
"Звела темная нічка,  "
"Солодкий медок,  "
Гіркая горілочка. 
"Солодкий медок,  "
Гіркая горілочка. 
 
"– Горілки не п’ю,  "
"Меду не вп’юся,  "
"Тепер я твоя,  "
Я тебе не боюся. 
"Тепер я твоя,  "
Я тебе не боюся. 
 
Козак молодий 
"На Вкраїну в’їжджає,  "
Молода дівка 
З козаком розмовляє: 
Молода дівка 
З козаком розмовляє: 
 
"– Ой ти, козаче,  "
"Возьми цюю дитину,  "
"Бо як не візьмеш,  "
То й під коня підкину 
"Бо як не візьмеш,  "
То й під коня підкину 
 
– Як ти любила 
"Подаруночки брати,  "
То й тепер люби 
Мале дитя гойдати. 
То й тепер люби 
Мале дитя гойдати. 
 
– Не багато я 
"Подаруночків брала,  "
Тільки дев’ять пар  
Черевичок стоптала. 
Тільки дев’ять пар  
Черевичок стоптала. 
 
"Подаруй, козак,  "
"Ще й десятую пару,  "
"Як не схожу я,  "
Сходить дитина твоя. 
"Як не схожу я,  "
Сходить дитина твоя. 
 
ЗАШУМІВ ТЕРЕН 
"Зашумів терен,  "
Затріщала ліщина.  
"Поїхав козак,  "
Заплакала дівчина. 
"Поїхав козак,  "
Заплакала дівчина. 
 
А що-м у гаю 
Козак коня сідлає 
Молоде дівча 
Дитятко колихає. 
Молоде дівча 
Дитятко колихає. 
 
"– Ой ти, козаче,  "
Возьми з собою дитя.  
"А як не візьмеш,  "
– То й кину під коника. 
"А як не візьмеш,  "
– То й кину під коника. 
 
"– Ой ти, дівчино, "
Нащо те дитя кидать? 
"Я ж йому отец, "
А ти йому родна мать. 
"Я ж йому отец, "
А ти йому родна мать. 
 
ЧЕРВОНА КАЛИНО 
"– Червона калино, "
Чого в лузі стоїш? 
"Чи гілля не маєш, "
Чи ся суші боїш? 
"Чи гілля не маєш, "
Чи ся суші боїш? 
 
"– Ой я гілля маю, "
"Суші ся не бою, "
"Лиш думку думаю, "
Як зацвисти маю. 
"Лиш думку думаю, "
Як зацвисти маю. 
 
"Зацвиту біленько, – "
Всі ня люди знают; 
"Простигну червоно, – "
Гілля обламают. 
"Простигну червоно, – "
Гілля обламают. 
 
Коник вороненький 
"Підківками грозит, "
Козак молоденький 
Отамана просит: 
Козак молоденький 
Отамана просит: 
 
"– Ой ти, пане милий,  "
"Пане отамане,  "
"Пусти на вулицю, – "
Там дівчина моя. 
"Пусти на вулицю, – "
Там дівчина моя. 
 
"– Їдь, козаче, собі "
"Та й не обавляйся, – "
За штири неділі 
Додому вертайся. 
За штири неділі 
Додому вертайся. 
 
Ой приїхав козак 
"Під широку браму,  "
"Пристав до лужечку,  "
Став ї цюлювати. 
"Пристав до лужечку,  "
Став ї цюлювати. 
 
– Щоб тя цюлювала 
"Лихая година, – "
Відцуралась мене 
Вся моя родина. 
Відцуралась мене 
Вся моя родина. 
 
Відцурaвся отец 
"Ще й рідная мати,  "
"Через тя, козаче,  "
Мушу я вмерати. 
"Через тя, козаче,  "
Мушу я вмерати. 
 
"– Не вмирай, дівчино,  "
"Господь Бог з тобою,  "
"Коли б видужала-сь, – "
Возьму слюб з тобою. 
"Коли б видужала-сь, – "
Возьму слюб з тобою. 
 
"Ой на горі церква, – "
"Дзвони задзвонили,  "
Молода дівчина 
З нелюбом шлюб брала. 
Молода дівчина 
З нелюбом шлюб брала. 
 
"– Ой слюбе мій, слюбе,  "
Що то з сего буде? 
"Він мене не любе, – "
Бити мене буде. 
"Він мене не любе, – "
Бити мене буде. 
 
ЧЕРВОНА КАЛИНО 
"– Червона калино,  "
"Чого в лузі стоїш, да гей,  "
"Чого в лузі стоїш,  "
Чом не процвітаєш? 
 
"Чого в лузі стоїш,  "
"Чом не процвітаєш, да гей,  "
"Чи сонця боїся,  "
Чи дощу чекаєш? 
 
"– Сонця не боюся,  "
"Дощу не чекаю, да гей,  "
"Стою та й думаю,  "
Що зацвісти маю. 
 
"Зацвіту біленько, – "
"Мене люди знають, да гей,  "
"Зацвіту червоно, – "
З гіллям обламають. 
 
ОЙ У ЛУЗІ НА КАЛИНІ 
Ой у лузі на калині 
Колихала наша Ганя 
Дві дитини. 
 
Колихала ще й плакала:  
"– Чого ж бо я, молоденька,  "
Дочекала? 
 
"Дочекала дві прислузі,  "
Тепер моя голівонька 
Завжди в тузі. 
 
"– Сестро моя, сестро рідна,  "
"Поколиши моїх діток, – "
Бо я бідна. 
 
"– Ой рада б я колихати,  "
"Буде отець, буде мати "
Нарікати. 
 
Ой у лісі на дубочку  
Повішу я колисочку  
На шнурочку. 
 
"Буде вітер повівати,  "
Буде моїх малих діток 
Колихати. 
 
"Однe візьму, одне кину,  "
Сама пійду на Вкраїну  
Та й загину. 
 
ОЙ У ЛУЗІ ПРИ КАЛИНІ 
"Ой у лузі при калині,  "
Колисала Ганнусенька  
Дві дитині. 
Колисала Ганнусенька  
Дві дитині. 
 
Колисала і плакала:  
"– Чого ж я ся, милий Боже,  "
Дочекала? 
"– Чого ж я ся, милий Боже,  "
Дочекала? 
 
Дочекала дві послузі 
"Чи куда йду, чи що роблю  "
– Серце в тузі. 
"Чи куда йду, чи що роблю  "
– Серце в тузі. 
 
"– Ой сеструню ж моя рідна,  "
"Поколиши моє дитя,  "
Бо я бідна. 
"Поколиши моє дитя,  "
Бо я бідна. 
 
"– Ой волю я серпом жати, "
Ніж я маю твоє дитя 
Колисати. 
Ніж я маю твоє дитя 
Колисати. 
 
"Серпом жати не зможуся, "
Твоє дитя колисати 
Стидаюся. 
Твоє дитя колисати 
Стидаюся. 
 
"Серпом ріжу, юрком в'яжу, "
"На полудне відпочину, "
Спати ляжу 
"На полудне відпочину, "
Спати ляжу 
 
ОЙ У ЛІСІ НА ДУБОЧКУ 
Ой у лісі на дубочку  
Колихала Марусина  
Сина й дочку. 
Колихала Марусина  
Сина й дочку. 
 
Колихала ще й плакала: 
"– Чого ж го я, молоденька,  "
Дочекала? 
"– Чого ж го я, молоденька,  "
Дочекала? 
 
"Дочекала [й по заслузі],  "
"Болить мене головонька,  "
Серце тужить. 
"Болить мене головонька,  "
Серце тужить. 
 
"– Сестро моя, сестро рідна,  "
"Поколиши мені дитя,  "
Бо я бідна. 
"Поколиши мені дитя,  "
Бо я бідна. 
 
"– Ой рада б я колихати,  "
Буде батько із матір’ю 
Нарікати. 
Буде батько із матір’ю 
Нарікати. 
 
Буде батько нарікати: 
Було б тобі з трактористом  
Не гуляти. 
Було б тобі з трактористом  
Не гуляти. 
 
"Бо тракторист пізно ходить,  "
Не їдную дівчиноньку  
З ума зводить. 
Не їдную дівчиноньку  
З ума зводить. 
 
"Звів їдную, звів другую,  "
"Ізвів тебе, Марусину  "
Молодую. 
"Ізвів тебе, Марусину  "
Молодую. 
 
"ЧИ ТОБІ, КОВАЛЮ "
"– Чи тобі, ковалю,  "
"Стали не хватає,  "
"Що тебе, ковалю, да гей,  "
Дівча покидає? 
 
"– Любив я дівчину,  "
"Дівчину Фросину,  "
"Вона ж мені, шельма, та гей,  "
Страму наробила. 
 
Ой вчера звечера  
"Дитя породила,  "
"Коло опівночи, та гей,  "
В кирниці втопила. 
 
Коло опівночи 
"В кирниці втопила, "
"Рано перед світом, та гей,  "
Вона Бога просила: 
 
"– Ой дай же нам, Боже,  "
"Сніжки та морозки,  "
"Щоби завіяли, та гей,  "
Стежки та дорожки. 
 
Шоби завіяли 
"Стежки та дороги,  "
"Куди похожали, та гей,  "
Мої білі ноги. 
 
"Куди похожали, – "
"Не будут ходити,  "
"Кого перш любила, та гей, – "
Не будут любити... 
 
"ОЙ КОВАЛЕ, КОВАЛЕНЬКУ "
"– Ой ковале-коваленьку,  "
Чом не куєш ти рано-раненько? 
 
"Ой чи тобі криці не хватає,  "
Ой чи в тебе вугілля немає? 
 
"– Ой є в мене вугілля доволі,  "
Ой є в мене дівка до любові. 
 
Вона ж мені лиха наробила: 
Опівночі сина народила. 
 
"Опівночі сина народила, "
А раненько в криниці втопила. 
 
"КОВАЛЮ, КОВАЛЮ "
"– Ковалю, ковалю, "
"Молодий ковалю, "
Ой чом ти не куєш 
Звечора до ранку? 
Ой чом ти не куєш 
Звечора до ранку? 
 
"Чи в тебе, ковалю, "
угля не хватає? 
"Чи в тебе, ковалю, "
Дівчини немає? 
"Чи в тебе, ковалю, "
Дівчини немає? 
 
– Є в мене дівчина 
"З чорними очима, "
Вчора ще звечора 
Породила сина. 
Вчора ще звечора 
Породила сина. 
 
Вчора ще звечора 
"Сина породила, "
Рано до схід сонця 
В кринеці втопила. 
Рано до схід сонця 
В кринеці втопила. 
 
Рано до схід сонця 
В кринеці втопила. 
А [посеред] ночі 
Господа просила: 
А [посеред] ночі 
Господа просила: 
 
"– Ой дай же то, Боже, "
"Морози та сніжки, "
Щоб позавівало 
Стіжки та доріжки. 
Щоб позавівало 
Стіжки та доріжки. 
 
Щоб позавівало 
"Стіжки та доріжки,  "
Ой щоб не дізнались 
Сусіди-воріжки. 
Ой щоб не дізнались 
Сусіди-воріжки. 
 
"Сусіди дізнались,  "
Стали говорити:  
– Ой чиє ж то дитя 
Плаває в криниці? 
– Ой чиє ж то дитя 
Плаває в криниці? 
 
Ой чиє ж то дитя 
Плаває в криниці? 
"Ой чи ж теї вдови,  "
Ой чи розвідниці? 
"Ой чи ж теї вдови,  "
Ой чи розвідниці? 
 
– Ой не теї вдови 
"І не розвідниці, – "
"Воно теї Каті,  "
Каті-чарівниці. 
"Воно теї Каті,  "
Каті-чарівниці. 
 
"Воно теї Каті,  "
"Каті-чарівниці,  "
В неї стоять чари 
В сінях на полиці. 
В неї стоять чари 
В сінях на полиці. 
 
В неї стоять чари 
"В сінях на полиці,  "
Вона зчарувала 
Молодого Гриця. 
Вона зчарувала 
Молодого Гриця. 
 
ОЙ ЗА ЩО ТИ 
"– Ой за що ти,  "
"Моя матінко,  "
Щодня п’єш? 
"Десь ти мене,  "
"Моя матінко,  "
Сватаєш? 
"Десь ти мене,  "
"Моя матінко,  "
Сватаєш? 
 
Як приходить 
Моя матінка 
Додому: 
" – Ой збирайся,  "
"Моя доненько,  "
До шлюбу! 
"– Ой збирайся,  "
"Моя доненько,  "
До шлюбу! 
 
"– Ой за кого,  "
"Моя матінко,  "
За кого? 
– Та за того 
Станкевича 
Старого! 
– Та за того 
Станкевича 
Старого! 
 
"– Ой не хочу,  "
"Моя матінко,  "
"Не хочу,  "
"Краще піду,  "
В синє море 
Вскочу! 
"Краще піду,  "
В синє море 
Вскочу! 
 
"– Ой не скакай,  "
"Моя доненько,  "
"Не скакай,  "
"Куди бачиш,  "
"Моя доненько,  "
Утікай!  
"Куди бачиш,  "
"Моя доненько,  "
Утікай! 
 
Як побігла 
Лимерівна 
"Лугами,  "
А за нею 
Пан Станкевич 
З слугами. 
А за нею 
Пан Станкевич 
З слугами. 
 
Ой здогнали 
Лимерівну 
"На мосту,  "
Прив’язали 
Вороному коню 
До хвосту. 
Прив’язали 
Вороному коню 
До хвосту. 
 
"– Ой стопою,  "
"Вороний коню,  "
"Стопою, "
Нехай зійде 
Лимерівна 
З тобою. 
Нехай зійде 
Лимерівна 
З тобою. 
 
"– Дай же мені,  "
"Пан Станкевич,  "
"Гострий ніж,  "
Хай я вийму 
Гострий терен 
З своїх ніг. 
Хай я вийму 
Гострий терен 
З своїх ніг. 
 
Підманула 
"Станкевича,  "
"Підманула,  "
Гострий ножик 
В серденько 
Вгрунула. 
Гострий ножик 
В серденько 
Вгрунула. 
 
ЙА В ГОРОДІ БОГУСЛАВІ 
Йа в городі Богуславі 
"В Каньовського пана,  "
"Там гуляла Бондарівна,  "
Як пишная пава. 
"Там гуляла Бондарівна,  "
Як пишная пава. 
 
Як надїхав пан Каньовський 
"Та шапочку зняв, зняв,  "
"Обняв, обняв Бондарівну "
Та й поцілував. 
"Обняв, обняв Бондарівну "
Та й поцілував. 
 
"– Ой ни годен, пан Каньовський,  "
"Мене цілувати,  "
Тільки годен пан Каньовський 
Мене роззувати. 
Тільки годен пан Каньовський 
Мене роззувати. 
 
І шепнули Бондарівні  
Добрі люде стиха: 
"Тікай, тікай, Бондарівно,  "
Буде тобі лихо! 
"Тікай, тікай, Бондарівно,  "
Буде тобі лихо! 
 
Ой втікала Бондарівна 
"Садами, лугами,  "
А за нею два козаки 
З голими шаблями. 
А за нею два козаки 
З голими шаблями. 
 
Й положили Бондарівну 
"На тисову лавку,  "
Поки звилів пан Каньовський 
Викопати ямку. 
Поки звилів пан Каньовський 
Викопати ямку. 
 
"Лежит, лежит Бондарівна "
"Сутку ще й однину,  "
Покив звилів пан Каньовський 
Зробить дубовину. 
Покив звилів пан Каньовський 
Зробить дубовину. 
 
ХОДИТ ІВАН ПОНАД ЛИМАН 
"Ходит Іван понад лиман,  "
"Та й ходит Іван понад лиман,  "
Та здибає йго турецький пан. 
 
"– Чи ти, Іван, рибу ловиш,  "
"Та й чи ти, Іван, рибу ловиш,  "
Та й чи ти людей перевозиш? 
 
"- Не я, пане, рибу ловлю, "
"Та ни я, пане, рибу ловлю, "
Та й не я людей перевожу! 
 
ХОДИ ІВАН ПОНАД ДУНАЙ 
"Ходи Іван понад Дунай,  "
В сопілочку грає. 
 
"– Чи ти, Іване, рибу ловиш,  "
Чи ти людей перевозиш? 
 
"– Гіркі мої перевози,  "
Вбілляли мня гіркі сльози. 
 
"Мавем сестру Пелагію,  "
Втопилася йа в неділю. 
 
"На камені ноги мила, "
До Дунаю говорила: 
 
"– Ти, Дунаю, тиха вода, "
Не дай мене ратувати. 
 
"Не дай мене ратувати, "
Як я буду потопати. 
            
ОЙ ЗА ГАЙОМ ЗЕЛЕНЕНЬКИМ 
Ой за гайом зелененьким 
Брала вдова льон дрібненький. 
 
"Брала, брала, вибирала,  "
Жалібненько заспівала 
 
"– Позволь, мати, женитися, "
"Позволь, мати, вдову взяти. "
 
У ПОЛЮ МОГИЛА 
(й) У полю могила 
З вітром говорила: 
"– Повій, вітре буйнесенький, "
Шоб я не зчорніла. 
"– Повій, вітре буйнесенький, "
Шоб я не зчорніла. 
 
"Шоб я не зчорніла, "
"Шоб я не змарніла, "
"Шоб на мені трава росла, "
"Росла, зеленіла. "
"Шоб на мені трава росла, "
"Росла, зеленіла. "
 
"І сонце не гріє, "
"І вітер не віє, "
Серед степу край дороги 
Могила чорніє. 
Серед степу край дороги 
Могила чорніє. 
 
"ОЙ З-ЗА ГОРИ, ГОРИ  "
"Ой з-за гори, гори  "
"Та й буйний вітер віє,  "
Ой там бідна вдова 
Та й пшениченьку сіє. 
Ой там бідна вдова 
Та й пшениченьку сіє. 
 
"Ой як посіяла,  "
"Стала волочити,  "
"Як заволочила,  "
Стала Бога просити: 
"Як заволочила,  "
Стала Бога просити: 
 
"– Ой уроди, Боже,  "
Та й пшениченьку яру  
На вдовині діти 
Та й на вдовину славу. 
На вдовині діти 
Та й на вдовину славу. 
 
А ще й тая вдова 
"Додому не дійшла,  "
"Як вже кажуть люди,  "
Що й пшениченька зійшла 
"Як вже кажуть люди,  "
Що й пшениченька зійшла 
 
А ще удівонька 
"Та й спать не лягала, "
"Як же кажуть люде, "
Що пшениця поспіла. 
"Як же кажуть люде, "
Що пшениця поспіла. 
 
"ПИЛА, ПИЛА ТА Й НЕМЕРІВНА НА МЕДУ  "
"Пила, пила та й Немерівна на меду  "
Та пропила та свою дочку молоду. 
"— А хто купить гарнець меду, вина — два,  "
Того буде Немерівна молода. 
Обізвався пан Василькович молодий: 
"— А я куплю гарнець меду, вина — два. "
"А я куплю гарнець меду, вина — два, "
То вже ж моя буде Немерівна молода. 
"— Ой за що ти, моя мамцю, щодня п'єш?  "
Десь ти мене молодую продаєш. 
"— Ой продаю, моя доню, продаю  "
Молодому пану Васильковичу за жону. 
"— Ой не хочу, моя мамцю, не хочу, "
Лучче піду в бистру річку ускочу. 
"А в неділю ранесенько, чуть на світ,  "
Мандрувала дівчинонька в білий світ. 
"Мандрувала дівчинонька в білий світ, "
А за нею пан Василькович в її слід. 
"Ой пішла Немерівна горою, "
А за нею пан Василькович другою. 
"Ой вернися, дівчинонько, куди йдеш? "
Десь ти в мене хліба й солі не маєш. 
"— Ой єсть в тебе хліба й солі доволі, "
"— А ти, пан Василькович, не до мислі до мої. "
"— Ой чого ти, Немерівно, боса йдеш? "
Десь ти в мене черевичок не маєш. 
"— Ой єсть в тебе черевички, то — твої,, "
"Не до мислі, пан Василькович, ти мені. "
"Ой тікала Немерівна горою, "
А заі нею пан Василькович другою. 
"— Ой чого ти, Немерівно, пішки йдеш?  "
Десь ти в мене сірих коней не маєш. 
"— Ой єсть в тебе сиві коні, то — твої, "
"Не до мислі, пан Василькович, ти мені. "
"— Ой вернися, дівчинонько, додому,. "
Вчеплю тебе коникові гнідому. 
"Ой скочила Немерівна у росу, "
Вхопив її пан Василькович за косу. 
Вхопив її пан Василькович за коси  
Та прив’язав сивому коню до хвоста. 
"Як ув’язав коникові до хвоста, "
То зволочив колкий терен до корча. 
"— Годі, годі, кониченьку, гуляти, "
Пора тобі на полудень ставати. 
"Пора тобі на полудень ставати, "
Пора терен з білих ніжок виймати. 
"Іди, іди ти, мій коню, ступою  "
Аж до мого біленького покою. 
Ой скочила Немерівна в покої  
Та вхопила гострий ножик на столі. 
"Та вхопила гострий ножик на столі, "
Та всадила в своє серденько доволі. 
"Нагнулася Немерівна до ніжок, "
Поллялася кров червона з печінок. 
"— Кипи, кипи, кров червона, ти в мені,  "
"Не до мислі, пан Василькович, ти мені. "
 
"НІХТО НЕ ЗНАЄ, ПО ЯКІЙ ПРИЧИНІ "
"Ніхто не знає, по якій причині, "
Що вбито Петруся в городі Журині. 
У Журинськім місті неславочка стала:  
Ясновельможна пані Петруся кохала. 
"Пані пана мала, з Петрусем кохалась,  "
По чотири листи на день посилала. 
"По чотири листи та на день писала, "
А за тим Петрусем слуги посилала. 
"По чотири листи та на день писала, "
А за п’ятим разом й сама поїхала. 
"— Покинь, Петрусю, горох молотити  "
Та йди до покою мед-горілку пити. 
"— Волів би, вельможна, копу молотити,  "
Ніж за твої труда в сирій землі гнити. 
"Пили, пили вони, пили, випивали, "
А кругом двора вже і варточка стала. 
"Нікуди тікати, ні вікном, ні дверима, "
"Бо вже кругом, двора варта окружила. "
"Як ввійшов вельможний до свого покою, "
Та вдарив Петруся об стіл головою. 
"Не багатої ходив, лиш півтора року, "
Та вдарив вельможний Петруся по боку. 
"Накричав на слуги: «Возьміте, возьміте!  "
Возьміте його та в Дунай пустіте!» 
"Ой вийшла вельможна, на ганочку стала,  "
Всім трьом риболовцям по дукату дала. 
Дала по дукату ще й по червоному: 
— Шукайте Петруся бодай неживого. 
"Шукали Петруся два дні і три ночі, "
Та найшли Петруся з половини ночі. 
"Везуть Петруся до гробу ховати, "
За ним умлівають старі батько й мати. 
"Його батько й мати з жалю умлівають, "
А вельможна пані злотом обсипає. 
"— Нехай же ти плачеш та й за своїм сином,  "
Через твого сина моє життя гине. 
 
ОЙ КОЗАЧЕ-БУРЛАЧЕ 
"— Ой козаче-бурлаче,  "
"— Ой козаче-бурлаче,  "
Чого в чорному ходиш? 
 
"— Як же мені, молодому,  "
"— Як же мені, молодому,  "
Не ходити у чорному? 
 
"Вчора в мене гості були,  "
"Вчора в мене гості були,  "
Вони в мене їли й пили. 
 
Вони в мене їли й пили  
Вони в мене їли й пили  
Ще й дім мені ограбили. 
 
"Стару неньку зарубали,  "
"Стару неньку зарубали,  "
А миленьку собі взяли. 
 
"Устав же я раненько,  "
"Устав же я раненько,  "
А де ж моя миленька? 
 
Ой крикнув я на малого:  
Ой крикнув я на малого: 
— Сідлай коня вороного! 
 
"Та поїдем; в чисте поле,  "
"Та поїдем; в чисте поле,  "
Будем Бакшу доганяти. 
 
"Та поїдем доганяти,  "
"Та поїдем доганяти,  "
Миленькую відбирати. 
 
"Ідем гони, їдем другі,  "
"Ідем гони, їдем другі,  "
Начав дощик накрапати. 
 
"Начав дощик накрапати,  "
"Начав дощик накрапати,  "
Отут будем ночувати. 
 
"Отут милий поглядає,  "
"Отут милий поглядає,  "
Там Бакша миленьку обіймає. 
 
"Крикнув би я — недокрикну,  "
"Крикнув би я — недокрикну,  "
Стрільнув би я — недострілю. 
 
"— Ой відсунься, миленька,  "
"— Ой відсунься, миленька,  "
Голубонько сивенька. 
 
"Нехай же я Бакшу заб’ю,  "
"Нехай же я Бакшу заб’ю,  "
А миленьку собі возьму. 
 
— Не будеш ти Бакшу бити  
— Не будеш ти Бакшу бити  
Бо з Бакшою добре жити. 
 
"— Ой миленька моя, де присяга твоя?  "
"— Ой миленька моя, де присяга твоя?  "
— У лісочку під листочком. 
 
— Миленькая моя! 
— Миленькая моя!  
Ти ж уся правда була. 
 
"Зосталися дрібні діти, "
"Зосталися дрібні діти, "
Хто ж їх буде глядіти? 
 
— Єсть в них рідний батько  
— Єсть в них рідний батько  
Давати їм порядок. 
 
Ой летіли білі гуси  
Ой летіли білі гуси  
Через темнії ліси. 
 
"Ой летіли, герготали:  "
"Ой летіли, герготали:  "
"— Нема тата, нема мами. "
 
Ой піду я до брата —  
Ой піду я до брата —  
"Тії лави, тая й хата. "
 
"Тії лави, тая й хата, "
"Тії лави, тая й хата,  "
Тільки нема мами й тата. 
 
НЕ ЖАЛЬ МЕНІ ТА Й НІ НА КОГО  
Не жаль мені та й ні на кого.  
Не жаль мені та й ні на кого.  
Лиш на батенька рідного. 
 
"Не дав мене, за кого я хтіла,  "
"Не дав мене, за кого я хтіла,  "
Щоб я свого серденька не їла. 
 
"Не дав мене за ремісниченька,  "
"Не дав мене, за кого я хтіла,  "
А дав мене за розбійниченька. 
 
"Ремісничок робить, роботає,  "
"Ремісничок робить, роботає,  "
"Прийде вечір, спатоньки лягає. "
 
"Прийде вечір, спатоньки лягає,  "
"Прийде вечір, спатоньки лягає,  "
Опівночі до роботи встає. 
 
"Розбійничок все п’є та гуляє,  "
"Розбійничок все п’є та гуляє,  "
"Прийде вечір, коника сідлає. "
 
"Прийде вечір, коника сідлає,  "
"Прийде вечір, коника сідлає,  "
Опівночі в розбій виїжджає. 
 
Ой приїхав під нові ворота: 
Ой приїхав під нові ворота: 
"— Вставай, Ганю, привіз срібла, злота. "
 
"А ще Ганя з постелі не встала,  "
"А ще Ганя з постелі не встала,  "
"З-під батенька коника впізнала, "
 
"Із ненечки — жовті черевички, "
"Із ненечки — жовті черевички, "
А з сестрички — білі рукавички. 
 
"— Сідай, Ганю, в мальовані сани,  "
"— Сідай, Ганю, в мальовані сани,  "
Та поїдем до твоєї мами. 
 
"Поїдемо на яр, на долину,  "
"Поїдемо на яр, на долину,  "
Там побачиш всю свою родину. 
 
"Приїхали на яр, на долину,  "
"Приїхали на яр, на долину,  "
"— Ось де, Ганю, вся твоя родина. "
 
— Що ж бо це за така долина?  
— Що ж бо це за така долина?   
Не лежить тут вся моя родина. 
 
Добрая година настала —  
Добрая година настала —  
Ганя свого роду не впізнала. 
 
"Якби була свій рід упізнала,  "
"Якби була свій рід упізнала,  "
Була б свою головку поклала. 
 
ЖИЛА ВДОВА НА РОЗДОЛІ 
"Жила вдова на роздолі,  "
"Жила вдова на роздолі,  "
Та не дав їй господь долі. 
 
"Мала вдова три синочки,  "
"Мала вдова три синочки,  "
Три синочки а три дочки. 
 
"Сини зросли — в розбій пішли,  "
"Сини зросли — в розбій пішли,  "
Дочки зросли — розійшлися. 
 
"Найстаршая втопилася,  "
"Найстаршая втопилася,  "
Середужчу звірі з’їли. 
 
"Середужчу звірі з’їли, "
"Середужчу звірі з’їли, "
А найменша заблудила. 
 
"Приблудила аж до гаю, "
"Приблудила аж до гаю, "
До глибокого Дунаю. 
 
"А там в гаю вогонь горить,  "
"А там в гаю вогонь горить,  "
Коло вогню розбой сидить. 
 
"Один сидить люльку палить,  "
"Один сидить люльку палить,  "
Другий сидить кашу варить. 
 
"Другий сидить кашу варить,  "
"Другий сидить кашу варить,  "
Третій сидить дівча манить: 
 
"— Пристань, дівча, в віру нашу,  "
"— Пристань, дівча, в віру нашу,  "
Будеш їсти з нами кашу. 
 
"Будеш їсти, постіль слати,  "
"Будеш їсти, постіль слати,  "
Будеш з нами ночувати. 
 
"— Я дівчина не такая, "
"— Я дівчина не такая, "
Щоб я з вами ночувала. 
 
"Один каже: «Зарубаймо»,  "
"Один каже: «Зарубаймо»,  "
Другий каже: «Розстріляймо». 
 
"Другий каже: «Розстріляймо»,  "
"Другий каже: «Розстріляймо»,  "
Третій каже: «Розпитаймо». 
 
"— Якого ти, дівча, села, "
"— Якого ти, дівча, села, "
"Якого ти, дівча, роду? "
 
"— А я з села із Волиння, "
"— А я з села із Волиння, "
А я дочка вдовиння. 
 
"— Не вкипіла, браття, каша,  "
"— Не вкипіла, браття, каша,  "
"Либонь же, це сестра наша. "
 
"Помолімся, браття, богу, "
"Помолімся, браття, богу, "
Ведім сестру на дорогу. 
 
ЗАЖУРИЛАСЯ МОЛОДАЯ ВДІВОНЬКА 
"Зажурилася молодая вдівонька, "
Що не кошена зелена дібрівонька. 
"— Найму косарів двадцять ще й чотири,  "
Щоб викосили всі гори і долини. 
"Косарі косять, а вітрець повіває, "
Шовкова трава на покіс полягає. 
"Шовкова трава на покіс полягає, "
Молодий козак вороного сідлає. 
"— Покинь, козаче, вороного сідлати, "
Іди до мене вечерю вечеряти. 
"— Вечеряй, мила, що бо ти наварила, "
"А я поїду, десь моя чорнобрива. "
"Вечеряй, мила, оставайся здорова, "
Бо мені стелиться далека дорога. 
"— Тобі дорога, а мені — шляшок битий.  "
"Серце-козаче, з ким же я буду жити? "
"Ой зрубай, батьку, високу яворину  "
"Та зроби, батьку, широку домовину. "
"Та положи нас докупи головами, "
Чи не почуєш розмови межи нами. 
"— А бодай ти, доню, та не дочекала,  "
Щоб на тому світі з козаком розмовляла. 
"Лежить дівчина в світлиці на лавоньці,  "
Молодий козак — у зеленій дубровці. 
"За дівчиною вся родинонька плаче, "
А за козаком чорний ворон кряче. 
"За дівчиною — все брати та сестриці, "
А за козаком — дівчата й молодиці. 
 
"ЇХАВ, ЇХАВ КОВАЛЕНКО "
"Їхав, їхав коваленко  "
"Зо млина з мукою, "
"За ним, за ним розбійничок  "
Стиха дорогою. 
 
"Даруй, даруй, коваленку,  "
Коні воронії. 
"— Не дарую, пане-брате,  "
Сам маю однії. 
 
Як зачали коваленка  
"Ножами шпигати,  "
"Зачав, зачав коваленко  "
Коні дарувати. 
 
"Прилетіла зозуленька,  "
Сіла на воротях. 
Ой виходить ковалиха  
В червоних чоботях. 
 
Прилетіла зозуленька  
Та й сіла на хвіртці.  
"Ой виходить ковалиха,  "
Рука її в тісті. 
 
А ХТО В КОРШМІ П’Є? ТУРОК ТА ПОЛЯК 
А хто в коршмі п’є? Турок та поляк.  
Турок та поляк ще й донський козак. 
"Пили вони, пили, пили, підпивали,  "
Молоду дівчину собі підмовляли: 
"— Молода дівчина, іди ти із нами, "
"У нас тобі лучче буде, як в рідної мами. "
Привели дівчину до сухого лому. 
"— Вернися, дівчино ти дурна, додому. "
Привели дівчину до широкої кладки. 
"— Вернися, дівчино, до рідної матки. "
Привели дівчину до зеленого жита. 
"— Вернися, дівчино, доки ще не вбита. "
"— Ой я не вернуся, бо батька боюся,  "
"Панка сподобала, сіла й поїхала. "
"Привели дівчину до зеленої сосни,  "
Прив’язали дівчину до сосни плечима. 
"Прив’язали дівчину до сосни плечима,  "
"До сосни плечима, а на степ очима. "
"А на степ очима, ой крешуть креміння,  "
Запалили сосну зверху до коріння. 
"Ой сосна горить, дівчина говорить: "
"— Хто в полі ночує, мій голосок чує. "
"А хто дочок має, нехай научає,  "
Звечора до коршми гулять не пускає. 
"Сосонка горить, дівчина кричить, "
"Бо смола тече, дівчину пече. "
 
ОЙ У МІСТІ НА РИНОЧКУ  
Ой у місті на риночку  
Ой у місті на риночку  
Пили ляшки горілочку. 
"Пили, пили, напивались,  "
"Пили, пили, напивались,  "
Дівку Ганю підмовляли: 
"— Ой ти, Ганю, іди з нами,  "
"— Ой ти, Ганю, іди з нами,   "
"Лучче буде, як у мами. "
"Дурна Ганя послухала,  "
"Дурна Ганя послухала,  "
Сіла з ляшком поїхала. 
"Вийшла мати води брати,  "
"Вийшла мати води брати,  "
Нігде Гані не видати. 
"— Сини мої, соколочки!  "
"— Сини мої, соколочки!  "
Чи не бачили мої дочки? 
— Ой бачили ще й видали —  
— Ой бачили ще й видали —   
Сіла з панком поїхала. 
"— Ой ви, сини молодії,  "
"— Ой ви, сини молодії,  "
Сідлайте коні воронії. 
"Запрягайте коні в шори,  "
"Запрягайте коні в шори,  "
Доганяйте сестри свої. 
"Їдьте, сини, битим шляшком,   "
"Їдьте, сини, битим шляшком,  "
Доганяйте сестру з ляшком. 
"Доганяли, не догнали, "
"Доганяли, не догнали,  "
Аж у Варшаві пізнали. 
"Не здогнали на дорозі,  "
"Не здогнали на дорозі,  "
А здогнали на порозі. 
"— Ой день добрий, сестро моя!  "
"— Ой день добрий, сестро моя!  "
— Тепер я уже не твоя. 
"— Що ти, сестро, наробила,  "
"— Що ти, сестро, наробила,  "
Що від дому заблудила? 
Що від дому заблудила  
Що від дому заблудила  
І дівоцтво загубила. 
"Ой ти, Ганю, сестро наша!  "
"Ой ти, Ганю, сестро наша!  "
А де ж твоя з лиця краса? 
"— А я з ляшком їла й пила,  "
"— А я з ляшком їла й пила,   "
Красу з лиця загубила. 
"Загубила красу з личка,  "
"Загубила красу з личка,  "
Як із винного яблучка. 
Голосочок на лісочок  
Голосочок на лісочок  
Через дурний розумочок. 
 
"ОЙ УЧОРА ІЗВЕЧОРА, З ПОЛОВИНИ ДНЯ "
"Ой учора ізвечора, з половини дня  "
Породила витівочка маленьке дитя. 
"Ой як вона породила, то і вповила, "
"А вповивши, мале дитя в Дунай пустила. "
"— Пливи, пливи, мале дитя, із кінця в кінець,  "
"Та не кажи, мале дитя, а хто твій отець. "
"Та припливи, мале дитя, аж під отой млин,  "
Ой там вийде старий мельник—ото отець твій. 
"У неділю пораненько та вдарили в дзвін,  "
"Котрі дочки отецькії, то сходьтеся в збір. "
"А всі дочки отецькії на справочку йдуть, "
А на своїх головочках віночки несуть. 
"Ой там дочка-витівочка на справочку йде, "
А на своїй головочці вінка не несе. 
"— Де ти, де ти, витівочко, віночок діла? "
"— Болить мене головонька, вдома забула. "
Ой узяли витівочку за білії боки  
Та вкинули витівочку у Дунай глибокий. 
"Молодая витівочка уже потопає,  "
До своєї старої неньки промовляє: 
"— Ой маєш ти, моя мамцю, вдома дочок сім,  "
Не пускай їх на досвітки — буде так усім. 
"Ой маєш ти, моя мамцю, вдома дочок п’ять,  "
"Не пускай їх на досвітки, нехай вдома сплять. "
"Ой маєш ти, моя мамцю, вдома дочок три,  "
"Не пускай їх на досвітки, двері підіпри. "
"На досвітках мала хата, нема де лягти, "
Я склонила головоньку межи парубки. 
 
ОЙ ГАНУСЮ ПРЕПОДОБНА 
Ой Ганусю преподобна! 
"Ой не слухай дворянина, будеш добра. "
"Бо дворянин - то ледащо, "
"Зведе тебе, серце моє, на нінащо. "
"Бо дворянин пізно ходить, "
Не одную дівчиноньку з ума зводить. 
"Не одну дівчину, не одную вдову, "
"На личеньку рум’яненьку, чорноброву. "
"Пізно ходить, пізно ляже, "
Не одній дівчиноньці світ зав’яже. 
"Бо дворянин письма пише, "
Не одную дівчиноньку з дитям лишить. 
"Чи старую, чи малую, "
"Зведе тебе, дівчинонько, молодую. "
"А Гануся не слухала, "
"Таки сіла з дворянином, поїхала. "
"Приїхала на долину, "
Породила Ганусечка вже й дитину. 
Ой у лузі на калині 
Колисала дівчинонька дві дитини. 
Ой у лісі на дубочку 
Колисала дівчинонька сина й дочку. 
"Колисала, говорила: "
"— Ой що ж бо я, молоденька, наробила? "
"Колисала, заплакала: "
"— Чого ж бо я, молоденька, дочекала? "
Ой чого ж я дочекала? 
А вже ж моя яра ружа ізів’яла. 
"Ізів’яла ще й посохла, "
"Либонь же, я в свої неньки недоросла. "
"Дочекала дві послузі, "
"Бідна моя головонько, серце в тузі. "
"Доходила, догуляла, "
Що вже моя розмай-квітка ізів’яла. 
Ой сестрице моя рідна! 
"Поколиши дрібні діти, бо я бідна. "
"— Ой рада б я колисати, "
Буде батько й стара мати нарікати. 
"— Як не хочеш, бог з тобою, "
Заберу я дрібні діти за собою. 
"Одно втоплю, друге кину, "
Сама сяду з дворянином та й поїду. 
— Ой сестрице моя рідна! 
"Ти не слухай дворянина, будеш бідна. "
Колисала та й плакала: 
— Ой чом же я отця й неньки не слухала? 
"Послухала дворянина, "
Тепер мене відцуралась вся родина. 
"Єсть у лузі кущ калини, "
Розцвілася калинонька з квіточками. 
"Розцвілася з квіточками, "
Не сама я зосталася — з діточками. 
 
"ОЙ ПОВІЙ, ВІТРОНЬКУ "
"— Ой повій, вітроньку, "
На мою світлоньку 
"З того краю, звідки милу маю,  "
Що кидати думаю.  
"З того краю, звідки милу маю,  "
Що кидати думаю.  
 
— Ой на межі чорнобиль  
Та й на межу похилився. 
"Кажуть люди, що мій милий  "
На чужині оженився.  
"Кажуть люди, що мій милий  "
На чужині оженився.  
 
"Ой покинув мене, "
"Ти ж мій миленький, "
"Ти ж мій миленький,  "
І діточок дрібненьких. 
"Ти ж мій миленький,  "
І діточок дрібненьких. 
 
Ой за ворітьми явір  
І зелена яворина. 
Переказує мій миленький  
До нього у гостину.  
Переказує мій миленький  
До нього у гостину.  
 
"— Приїдь же ти, мила, "
"Голубочко сива, "
Ой приїдь хоч на годиночку  
До мене на гостиночку.  
Ой приїдь хоч на годиночку  
До мене на гостиночку.  
 
"— Не приїду, милий, "
Голубчику сивий: 
"Дороги не знаю, шлях не битий,  "
Будуть люди судити.  
"Дороги не знаю, шлях не битий,  "
Будуть люди судити.  
 
"Мила, послухала, "
"Взяла поїхала, "
Поїхала на ту годиночку  
До милого в гостиночку. 
Поїхала на ту годиночку  
До милого в гостиночку. 
 
"Приїхала під село, "
Чогось мені невесело.  
Приїхала ближче на подвір'я  
А в милого весілля. 
Приїхала ближче на подвір'я  
А в милого весілля. 
 
"Приїхала на подвір’я, "
А в милого весілля. 
А його друга мила  
Край віконечка сіла. 
А його друга мила  
Край віконечка сіла. 
 
"— Дивися-но, Михайло,  "
Щось до нас приїхало. 
"Чи чужина, чи родина, "
Чи твоя перша мила? 
"Чи чужина, чи родина, "
Чи твоя перша мила? 
 
"— Ой не дивись, невірна, "
Се моя сестра рідна. 
"Вона чула помежи люди, "
Що в брата весілля. 
"Вона чула помежи люди, "
Що в брата весілля. 
 
"Вона чула помежи люди, "
"Що в брата весілля буде,  "
Приїхала на годиночку  
До мене в гостиночку. 
Приїхала на годиночку  
До мене в гостиночку. 
 
"— Ввійшла ж бо я у сіни, "
"Всі до обіду сіли, "
"А я, молода, як ягода, "
"Не знаю, що казати. "
"А я, молода, як ягода, "
"Не знаю, що казати. "
 
"— Здоров, здоров, Михайло!  "
Як же ся ти маєш? 
Чом же ти за дому  
Та і не думаєш? 
Чом же ти за дому  
Та і не думаєш? 
 
"— Просю, сестро, до хати  "
Та й будемо частувати. 
"І наїстись, і напитись, "
І на нас подивитись. 
"І наїстись, і напитись, "
І на нас подивитись. 
 
"— Ой місяцю, місяченьку,  "
Зайди за комору. 
Нехай же я з нешлюбною  
Хоть час поговорю. 
Нехай же я з нешлюбною  
Хоть час поговорю. 
 
— Ой годі вже пити. 
Годі випивати: 
Коні вже запряжені. 
Час додому їхати. 
Коні вже запряжені. 
Час додому їхати. 
 
"— Зачекай, Тетяно, "
Серце моє кохане. 
"Я з невірною ніч поночую, "
Та й рано помандрую. 
"Я з невірною ніч поночую, "
Та й рано помандрую. 
 
"Ой їдь же ти, сестро,  "
Їдь же ти додому. 
Випала мені на сю нічку  
Далекая дорога. 
Випала мені на сю нічку  
Далекая дорога. 
 
"Ой у полі озерце, "
Там плаває відерце. 
"— Просю милої нахилитися,  "
Водиці напитися. 
"— Просю милої нахилитися,  "
Водиці напитися. 
 
— Не буду нахилятися  
І не буду води пити. 
"Чужа сторона, сама молода, "
Щоб смерті не спожити. 
"Чужа сторона, сама молода, "
Щоб смерті не спожити. 
 
"Ой у лузі калина, "
На ній червона квітка. 
"Нащо ж ти мене, молоду, брав, "
Як у тебе є жінка? 
"Нащо ж ти мене, молоду, брав, "
Як у тебе є жінка? 
 
"Ой Михайло, Михайло! "
"Який же ти мотайло, "
"Ой як ти клявся та ще й божився,  "
Що ти ще не женився. 
"Ой як ти клявся та ще й божився,  "
Що ти ще не женився. 
 
"Ой у лузі калина, "
На ній червоні квіти. 
"Нащо ж ти мене, молоду, брав,  "
Яку тебе є діти? 
"Нащо ж ти мене, молоду, брав,  "
Яку тебе є діти? 
 
"— Не журися, Мар’яно, "
Серце моє кохане. 
"Бинди почепиш, вінки покладеш,  "
"Як гуляла, так будеш. "
"Бинди почепиш, вінки покладеш,  "
"Як гуляла, так будеш. "
 
"— Ой гуляла, гуляла, "
"Не нагулялася, "
"Звінчалась, не нажилась, "
Вдовою лишилась. 
"Звінчалась, не нажилась, "
Вдовою лишилась. 
 
"ОЙ СЯДУ Я КРАЙ ВІКОНЦЯ, ГЕЙ "
"Ой сяду я край віконця, гей,  "
Ой сяду я край віконця  
Проти ясного сонця. 
"Проти ясного сонця, гей,  "
Проти ясного сонця  
Виглядати чорноморця. 
"Чорноморець, мамцю, їде, гей,  "
"Чорноморець, мамцю, їде,  "
Четверо коней веде. 
"А на п’ятому сидить, гей, "
"А на п’ятому сидить, "
Набік шапочку держить. 
"На п’ятому вороному, гей, "
"На сідельці золотому, "
У жупані дорогому. 
"Приїхав він аж до гаю, гей,  "
"Приїхав він аж до гаю, "
До широкого Дунаю. 
"До Дунаю повертає, гей, "
До Дунаю повертає  
І там коні наповає. 
"Став він коні наповати, гей,  "
"Став він коні наповати, "
Стала хвиля воду гнати. 
"Стала вода прибувати, гей,  "
"Стала вода прибувати,  "
Чорноморець — потопати. 
"Чорноморець потопає, гей,  "
Чорноморець потопає  
Та й на милую гукає: 
"— Рятуй, рятуй, моя мила, гей,  "
"Рятуй, рятуй, моя мила, "
Коли вірно любила. 
"— Ой рада б я рятувати, гей,  "
"Ой рада б я рятувати, "
Та не вмію я плавати. 
"Якби човен та весельце, гей,  "
"Якби човен та весельце,  "
"Рятувала б, моє серце. "
"Ой піду я межи люди, гей, "
"Ой піду я межи люди, "
"Може, кому жалко буде. "
"Заким людей ізібрала, гей,  "
"Заким людей ізібрала,  "
Чорноморця не застала. 
"Заким люди ізійшлися, гей,  "
"Заким люди ізійшлися,  "
Чорноморець утопився. 
"Утопилось моє серце, гей,  "
"Утопилось моє серце, "
Тільки плаває сідельце. 
"Пливи, пливи за водою, гей,  "
"Пливи, пливи за водою,  "
Остаюся я вдовою. 
"Пливи, пливи за річками, гей,  "
"Пливи, пливи за річками,  "
Остаюся з діточками. 
"Ой люди ж мої, люди, гей, "
"Ой люди ж мої, люди, "
На кому ж сей гріх буде? 
"Чи на вас, чи на мені, гей, "
"Чи на вас, чи на мені, "
Що не слухали мене? 
"Чи на вас, чи на неньку, гей,  "
"Чи на вас, чи на неньку, "
Чи на річку бистреньку? 
"Ні на нас, ні на неньку, гей,  "
"Ні на нас, ні на неньку,  "
Лиш на річку бистреньку. 
 
ОЙ ХОДИТЬ ІВАН ПОНАД ЛИМАН 
"Ой ходить Іван понад лиман,  "
"Ой ходить Іван понад лиман,  "
"А за ним, за ним вельможний пан. "
"— Ой що ти, Іване, тут робиш,  "
"— Ой що ти, Іване, тут робиш,  "
Ой чи ти тут рибу ловиш? 
"Ой чи ти тут рибу ловиш,  "
"Ой чи ти тут рибу ловиш,  "
Чи ти людей перевозиш? 
— Ой гіркі мої перевози —  
— Ой гіркі мої перевози —  
Да й обілляли дрібні сльози. 
Я і риби тут не ловлю  
Я і риби тут не ловлю  
І людей я не перевозю. 
"І людей я не перевозю,  "
"І людей я не перевозю,  "
Тільки лляю дрібні сльози. 
Ой мав я жінку Голяночку  
Ой мав я жінку Голяночку  
Та й пустив її в Дунай-річку. 
"А я не дивую та на теє,  "
"А я не дивую та на теє,  "
Та лишила діток троє. 
А четвертеє в повиточку  
А четвертеє в повиточку  
"Сушить, в’ялить головочку. "
"Тяжкі мої заробітки,  "
"Тяжкі мої заробітки,  "
Та лишились дрібні дітки. 
"Ой виглянь, виглянь, Голяночко,  "
"Ой виглянь, виглянь, Голяночко,  "
Плаче твоє дитяточко. 
"— Нехай плаче, в розбій б'ється,  "
"— Нехай плаче, в розбій б'ється,  "
Воно мене не діждеться. 
"Нехай плаче й розпів’ється,  "
"Нехай плаче й розпів’ється,  "
Воно мене не діждеться. 
"Ой ви, щуки, їжте руки,  "
"Ой ви, щуки, їжте руки,  "
"А ви, соми, їжте ноги. "
"А ви, раки, розсуждайте,  "
"А ви, раки, розсуждайте,  "
Мого личка не марайте. 
"Моє личко обмиється,  "
"Моє личко обмиється,  "
"Прийде милий, подивиться. "
 
 
