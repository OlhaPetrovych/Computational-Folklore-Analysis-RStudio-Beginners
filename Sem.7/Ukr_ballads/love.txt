ЧОМ ДУБ НЕ ЗЕЛЕНИЙ, БО ТУЧА ПРИБИЛА 
Чом дуб не зелений, бо туча прибила,  
Гей, козак невеселий, бо лихая година.  
Любив я дівчину, засватали люди,  
Гей, любив я другую, засватали й тую.  
Любив я другую, засватали й тую,  
Гей, мені молодому да й пароньки не буде.  
Тільки в мене пари, що оченьки карі,  
Гей, тільки до любові, що чорнії брови.  
Чорні брови маю, та й не оженюся,  
Гей, піду до річеньки з жалю утоплюся.  
Пішов до річеньки, став я топитися,  
А прийшла дівчина, стала журитися:  
— Не топись, козаче, дарма душу згубиш,  
Гей, скажи, признавайся, кого вірно любиш. 
Чи тую царівну, а чи королівну,  
Гей, чи вдовину дочку, що ходе по риночку?  
— По риночку ходе, платочком махає,  
Гей, мені молодому жалю завдаває. 
Пішов козак яром, дівка долиною,  
Гей, зацвів козак терном, дівка калиною.  
Козакова мати пішла терен ламати,  
Гей, то ж не терночок — мій рідний синочок,  
А дівчини мати пішла калину ламати,  
Ой то ж не калиночка — то моя рідна дочка. 
 
ОЙ У ПОЛІ КИРНИЧЕНЬКА 
Ой у полі кирниченька,  
Ой у полі кирниченька,   
Там холодна водиченька. 
Там дівчина воду брала,  
Там дівчина воду брала,  
До коваля промовляла: 
— Ой ковалю, коваленьку,  
Ой ковалю, коваленьку,  
Сватай мене, молоденьку. 
— Як же тебе та й сватати,  
 Як же тебе та й сватати,   
Як у тебе брат багатий? 
Зчаруй, дівко, брата свого,   
Зчаруй, дівко, брата свого,   
Будеш мати миленького. 
— А вмер батько, вмерла мати,   
А вмер батько, вмерла мати,   
Не навчили чарувати. 
— Біжи, дівко, аж до гаю,  
Біжи, дівко, аж до гаю,  
До широкого Дунаю, 
Ой там росте три калині,  
Ой там росте три калині,   
На калині по гадині. 
На калину сонце пече,   
На калину сонце пече,   
А з гадини ропа тече. 
Підстав, дівко, коновочку  
Підстав, дівко, коновочку  
Під зміїну головочку. 
Як натече ропа з рота,  
Як натече ропа з рота,  
То зчаруєш свого брата. 
А ще братик у дорозі,   
А ще братик у дорозі,   
А вже чари на порозі. 
А вже братик у світлицю,  
А вже братик у світлицю,  
А вже чари на полиці. 
А вже братик з гостинцями,  
А вже братик з гостинцями,  
А сестриця з чароньками. 
— Випий, брате, цього пива,  
Випий, брате, цього пива,  
Що я сама наварила. 
— Випий, сестро, перше сама,  
Випий, сестро, перше сама,  
І я буду за тобою. 
— Ой я пила, як варила,  
 Ой я пила, як варила,  
Ще й для тебе зоставила. 
А брат пива як напився,  
А брат пива як напився,  
Та й на коня похилився. 
— Продай, сестро, це сідельце,  
Продай, сестро, це сідельце,  
Рятуй, сестро, моє серце! 
Сестра брата не рятує,  
Сестра брата не рятує,  
До коваля присватує: 
— Ой ковалю, коваленьку,  
Ой ковалю, коваленьку,  
Сватай мене, молоденьку. 
— Як же тебе та й сватати,  
Як же тебе та й сватати,  
Як ти вмієш чарувати? 
Зчарувала брата свого,  
Зчарувала брата свого,  
Зчаруєш ти й миленького. 
 
ОЙ У ПОЛІ КРИНИЧЕНЬКА 
Ой у полі криниченька, 
Ой у полі криниченька, 
Там холодна водиченька. 
 
Там дівчина воду брала, 
Там дівчина воду брала, 
З козаченьком розмовляла. 
 
— Ой козаче, козаченьку,  
— Ой козаче, козаченьку,  
Сватай мене, молоденьку. 
 
— Ой рад би я тебе брати,  
— Ой рад би я тебе брати,  
Та боюся твого брата. 
 
Зчаруй, дівча, брата свого,  
Зчаруй, дівча, брата свого,  
Будеш мати миленького. 
 
— Ой рада б я зчарувати,  
— Ой рада б я зчарувати,  
Та де ж мені чарів взяти? 
 
Ой де ж теє в світі зілля,  
Ой де ж теє в світі зілля,  
Щоб я брата отруїла? 
 
— Ой у лузі калиночка,  
— Ой у лузі калиночка,  
На калині гадиночка. 
 
На калину вітер віє,  
На калину вітер віє,  
На гадину сонце гріє. 
 
На гадину сонце пече,  
На гадину сонце пече,  
Із гадини ропа тече. 
 
Підстав, дівчино, відерце  
Підстав, дівчино, відерце  
Під гадючине реберце. 
 
Підстав, дівча, коновочку  
Підстав, дівча, коновочку  
На братову головочку. 
 
Що натече, що накапа —  
Що натече, що накапа —  
Отруй, дівко, свого брата. 
 
А ще братик у дорозі,  
А ще братик у дорозі,  
А вже чари на порозі. 
 
Брат до сестри доїжджає,  
Брат до сестри доїжджає,  
А сестриця вибігає. 
 
Брат до сестри з гостинцями,  
Брат до сестри з гостинцями,  
Сестра до брата з чаровцями. 
 
— Ой на тобі, брате, пива,  
— Ой на тобі, брате, пива,  
Що я вчора наварила. 
 
— Випий, сестро, по старшині,  
— Випий, сестро, по старшині,  
Що не доп’єш, даси мені. 
 
— Ой я вчора випивала,  
— Ой я вчора випивала,  
Задля тебе оставляла. 
 
А брат пива як напився,  
А брат пива як напився,  
По конику покотився. 
 
По конику покотився,  
По конику покотився,  
За серденько ухопився. 
 
— Ой ти, сестро, ти, сестричко!   
— Ой ти, сестро, ти, сестричко!   
Гірке твоє дуже пиво. 
 
Що це, сестро, та й за пиво,  
Що це, сестро, та й за пиво,  
Що за серце ухопило? 
 
Головоньку закрутило,  
Головоньку закрутило,  
Із коника повалило. 
 
— Ой ти, брате, не питайся,  
— Ой ти, брате, не питайся,  
Іди з родом попрощайся. 
 
— Ой козаче, козаченьку!  
— Ой козаче, козаченьку!  
Сватай мене молоденьку. 
 
— Ой рад би я тебе сватать,  
— Ой рад би я тебе сватать,  
Та ти вмієш чарувати. 
 
Зчарувала брата свого,  
Зчарувала брата свого,  
Ще й зчаруєш миленького. 
 
А ні брата, ні козака —  
А ні брата, ні козака —  
Пішла дівка за жебрака. 
 
Жебрак ходить, хліба просить,  
Жебрак ходить, хліба просить,  
А дівчина торбу носить. 
 
Що випросить, то все в торбу,  
Що випросить, то все в торбу,  
А дівчину завш в морду. 
 
СЛУЖИЛА НАСТЯ В ПАНА 
Служила Настя в пана  
Служила Настя в пана  
Два роки не згодяна.  
На третій згодилася,  
На третій згодилася,  
З паном полюбилася.  
Пані це довідала,  
Пані це довідала,  
Насті зненавиділа.  
Насті зненавиділа,  
Насті зненавиділа,  
Помститись задумала.  
Поїхав пан в дорогу,  
Поїхав пан в дорогу,  
Покинув Настю вдома.  
Пані Настю питає,  
Пані Настю питає,  
Чого Настя змарніла.  
— Чого ти марна стала,  
Чого ти марна стала,  
Що із личенька спала?  
— Я, пані, признаюся,  
Я, пані, признаюся,  
Що з паном кохаюся.  
Каже пані: «Байдуже,  
Каже пані: «Байдуже,  
Мені це не жаль дуже.  
Ходім, Настьо, до броду,  
Ходім, Настьо, до броду,  
Подивимось у воду.  
Подивимось у воду,  
Подивимось у воду,  
Котра краща на вроду».  
Настя в воду нагнулася,  
Настя в воду нагнулася,  
Пані Настю турнула, 
Пані Настю турнула,  
Пані Настю турнула,  
Настя в воду пірнула.  
— Потопай, шельмо, потопай,  
Потопай, шельмо, потопай,  
За пана забувай! 
Там рибаки гуляли.  
Там рибаки гуляли.  
Вони сіть закидали,  
Вони Настю спіймали,  
Вони Настю спіймали,  
У могилі сховали. 
Приїхав пан з дороги,  
Приїхав пан з дороги,  
З панею вітається,  
З панею вітається,  
З панею вітається,  
За Настю питається.  
— Пані моя, голубко,  
Пані моя, голубко,  
Десь Насті не видко.  
— Скучила за тобою,  
Скучила за тобою  
Та пішла за водою.  
Тебе не дождалася,  
Тебе не дождалася,  
Та й пішла втопилася.  
Пан за серце схопився,  
Пан за серце схопився,  
Пішов та утопився. 
Пан пішов за водою,  
Пан пішов за водою,  
Осталась пані вдовою.  
Ані Насті, ані пана,  
Ані Насті, ані пана,  
Осталася пані сама. 
 
МОЛОДА ДІВЧИНА КОЗАКА КОХАЛА 
Молода дівчина козака кохала,  
Він виїжджає, її покидає. 
— Ой ти, козаче, ти, сивий соколю,  
Візьми мене на човен із собою. 
— Ой ти, дівчино, ти, сивая утко.  
Сідай, сідай на човничок хутко.  
Тільки дівчина на човен ступила.  
Десь з-під берега піднялася хвиля.  
Десь з-під берега піднялася хвиля,  
Молоду дівчину з човна викинула.  
Три риболовці сіті закидали.  
Вони цеє чудо у морі видали.  
Один каже: «Щука-риба грає».  
Другий каже: «Дівча потопає».  
Третій каже: «Що буде, те й буде,  
Молоду дівчину рятувати будем».  
— Рятуй, рятуй, молодий козаче,  
Будеш мати від батька заплату:  
Від батенька коня вороного,  
Від матінки полотна льняного. 
— Гей, не хочу від батька заплати,  
Тільки я хочу на рушничок стати.  
— Лучче б я мала в морі потонути, 
А тобі не хочу дружиною бути.  
Лучче б мала в морі потопати,  
Ніж з тобою на рушничок стати.  
— Ой подай, братці, гострую тичину,  
Пришпилити вражую дівчину. 
 
ОЙ СЯДУ Я КРАЙ ВІКОНЦЯ 
Ой сяду я край віконця,  
Проти ясного сонця,  
Проти ясного сонця  
Виглядати чорноморця.  
Чорноморець, мамцю, їде, 
Аж семеро коней веде. 
На восьмому вороному,  
У жупані дорогому. 
Я ж думала, що додому,  
А він прямо аж до гаю.  
А він прямо аж до гаю,  
Та й до тихого Дунаю.  
Ой став коней напувати,  
Стала вода прибувати.  
Стала вода прибувати,  
Чорноморець потопати.  
Чорноморець потопає,  
Та й на милую гукає:  
— Рятуй, рятуй, моя мила,  
Коли вірно любила. 
— Ой рада б я рятувати,  
Та не вмію я плавати.  
Якби човен та весельце,  
Рятувала б тебе, серце.  
Якби човен та попруга,  
Рятувала б свого друга.  
— Біжи, мила, та й по люди,  
Рятуваннячко нам буде.  
Поки люди ізійшлися,  
Чорноморець утопився. 
 
ВОГДАЙ, ПО ТІМ БОЦІ 
Вогдай, по тім боці,  
Вогдай, по толоці  
Цигани стояли,  
Да цигани стояли.  
 
Вогдай, между тими,  
Вогдай, циганами  
Циганка ворожка,  
Да циганка ворожка.  
 
Вогдай, до той циганочки,  
Вогдай, до ворожечки  
Втоптана дорожка,  
[Да втоптана дорожка.]  
 
Вогдай, по той стьожки,  
Вогдай, по дорожки  
Дівчина ходила,  
[Да дівчина ходила.]  
 
Вогдай, вона ж тую,  
Вогдай, циганочку,  
Вірненько просила,  
[Да вірненько просила:]  
 
– Вогдай, циганочко,  
Вогдай, ворожечко,  
Вчини ж мою волю,  
[Да вчини ж мою волю:]  
 
Вогдай, счаруй, счаруй,  
Вогдай, козаченька,  
Навіки зо мною,  
[Да навіки зо мною.]  
 
– Вогдай, по тім боці,  
Вогдай, по толоці  
Буркан-зілля в’ється,  
[Да буркан-зілля в’ється,]  
 
Вогдай, над тою, да  
Вогдай, дівчиною,  
Три козаки б’ється,  
[Да три козаки б’ється.]  
 
Вогдай, їден козак,  
Вогдай, коло стола  
Дрібні листи пише,  
[Да дрібні листи пише,]  
 
Вогдай, другий козак,  
Вогдай, дівчиноньці  
Червінцями сипе,  
[Да червінцями сипе,]  
 
Вогдай, третій козак,  
Вогдай, коло порога,  
Дрібні сльози ллються,  
[Да дрібні сльози ллються.] 
 
 
ОЙ ТУМАН ЯРОМ 
Ой туман яром,  
Та й туман яром,  
Туман долиною,  
Та й туман долиною.  
 
Та тудою йшли,  
Та й циганочки  
Шляхом дорогою,  
Та й шляхом-дорогою.  
 
Ой поміж тими  
Та й циганами  
Циганка-ворожка,  
Та й циганка-ворожка.  
 
Ой до теї  
Та й циганочки  
Дівчина ходила,  
Та й дівчина ходила.  
 
Ой вона ж теї  
Та й циганочки  
Покірно просила,  
Та й покірно просила:  
 
– Ти циганочко-  
Подоляночко,  
Вчини мою волю,  
Та й вчини мою волю:  
 
Ой зчаруй вже того  
Та й козаченька,  
Щоб він жив зі мною,  
Та й щоб він жив зі мною.  
 
Та циганочка-  
Подоляночка  
Волю учинила,  
Та й волю учинила.  
 
Ой урізала  
У коня гриву,  
Козака курила,  
Та й козака курила.  
 
Ой сидить козак  
Та й на конику,  
Як рибонька б'ється,  
Та як рибонька б'ється,  
 
А сидить дівка  
Край віконечка  
Та й з його сміється,  
Та й з його сміється. 
 
 
ОЙ ЗІЙДИ, ЗІЙДИ 
Ой зійди, зійди,  
Ой зійди, зійди,  
Ще й ясний та місяць,  
Ще й ясна зоря.  
 
Ще й ясна зоря...  
Ой прибудь, прибудь,  
Разудалий молодчик,  
В гості до мєня.  
 
В гості до мєня...  
Ой випий, випий,  
Разудалий молодчик,  
Хоть рюмку вина.  
 
Хоть рюмку вина...  
– Ой випий,випий,  
Разудала дівчина,  
Поперед сама.  
 
Поперед сама...  
Ой щоб ти мені,  
Парню молодому  
Чарів не дала.  
 
Чарів не дала...  
Ой щоб ти мене,  
Парня молодого,  
Не зчарувала.  
 
Ой в неділю рано,  
Рано-пораненьку 
Рано-пораненьку  
Всі дзвони ревуть.  
 
Всі дзвони ревуть...  
Ой уже ж того,  
Парня молодого,  
До гробу несуть.  
 
До гробу несуть...  
Ой за ним,за ним  
Його рідна мати  
Побивається.  
 
А стоїть дівка  
А стоїть дівка  
В новеньких воротах,  
Усміхається:  
 
– Ой було б тобі,  
Ой було б тобі,  
Молодий козаче,  
Нас трьох не любить.  
 
А тепер будеш,  
А тепер будеш,  
Молодий козаче,  
В сирій землі гнить. 
 
 
ОЙ ЧИЄ Ж ТО ПОЛЕ 
Ой чиє ж то поле,  
Широке та довге?  
Чи не того козаченька,  
Шо чорнії брови? 
Чи не того козаченька,  
Шо чорнії брови? 
 
Ой чиї ж то воли  
По полю блукают?  
Чи не того козаченька,  
Шо нас трьох коха(й)є?  
Чи не того козаченька,  
Шо нас трьох коха(й)є?  
 
Перша полюбила,  
Коника купила,  
Друга полюбила,  
Сідельце купила.  
Друга полюбила,  
Сідельце купила.  
 
Друга полюбила,  
Сідельце купила,  
А третяя чорнявая  
Вечеру носила: 
А третяя чорнявая  
Вечеру носила: 
 
– Вечерай, козаче,  
Та не сумлівайся,  
Як не маєш жінки дома,  
Зі мною кохайс(ь)я.  
Як не маєш жінки дома,  
Зі мною кохайс(ь)я.  
 
– Ой маю я жінку  
Ше й діточок двоє,  
Болит мене тяжко серце,  
Шо мої обоє.  
Болит мене тяжко серце,  
Шо мої обоє. 
 
ОЙ ЧИЇ Ж ТО ВОЛИ 
Ой чиї ж то воли  
Попід гай ходили?  
Чи не того козаченька,  
Що нас трьох любили? 
Чи не того козаченька,  
Що нас трьох любили? 
 
Першая любила,  
Другая кохала,  
А третяя, чорнявая  
Чари готувала.  
А третяя, чорнявая  
Чари готувала.  
 
Готувала чари –  
Сиву перепілку –  
Й поставила козакови  
На білу тарілку.  
Й поставила козакови  
На білу тарілку.  
 
Козак сів, поївши  
Крильця та реберце, –  
Заболіла головонька,  
Пече коло серця.  
Заболіла головонька,  
Пече коло серця. 
 
Як почула мати  
З третьої кімнати:  
– Ой де ж тобі, мій синочку,  
Лікарі шукати? 
– Ой де ж тобі, мій синочку,  
Лікарі шукати? 
 
– Не поможуть, мамцю,  
Ліки та й лікарки,  
Лиш поможе сажень землі  
І чотири дошки.  
Лиш поможе сажень землі  
І чотири дошки. 
 
ОЙ НА ГОРІ ЯЧМІНЬ 
Ой на горі ячмінь,  
А в долині жито,  
Прийшла звістка до дівчини,  
Що козака вбито.  
 
Ой убито, вбито,  
Закинуто в жито,  
Червоною китайкою  
Оченьки накрито.  
 
А прийшла дівчина  
З чорними очима  
Та й підняла китаєчку,  
Та й заголосила.  
 
А прийшла другая,  
Та вже не такая,  
Підняла китаєчку  
Та й поцілувала.  
 
А прийшла третяя  
Та з нової хати:  
– Було тобі, козаченьку,  
Нас трьох не кохати.  
 
Нас трьох не кохати,  
Нас трьох не любити,  
Тепер будеш, козаченько,  
В серій землі гнити. 
 
ОЙ НА ГОРІ ЖИТО 
Ой на горі жито, (й)  
На долині жито,  
Під білою березою  
Лежить козак вбитий.  
 
Ой убито й вбито,  
Й затягнено в жито,  
Чорним шовком, китайкою  
Личенько накрито.  
 
Ой прийшла дівчина  
Та й заголосила,  
Ой прийшла другая,  
Та вже й ни такая.  
 
Ой прийшла другая,  
Та вже й ни такая,  
Та й підняла китаєчку  
Та й поцілувала.  
 
– Ой устань, козаче,  
Устань, молоденький,  
Ходить-блудить по діброві  
Твій кінь вороненький.  
 
– Ой нехай він ходить,  
Ой нехай він блудить,  
|: Прийде тая годиночка,  
Що він мене збудить. :| 
 
ОЙ У МІСТІ РУСАЛИМІ 
Ой у місті Русалимі  
Сталася новина:  
Зчарувала Ганнусина  
Вдовиного сина.  
 
А як мала зчарувати, –  
Кликала до хати,  
Каже мені, молодому,  
На лавку сідати.  
 
Ой не встиг я, молоденький,  
На лавочку сісти,  
Дає мені Ганнусина  
Три яблуці ззісти.  
 
Ой як ззів я три яблуці, –  
Серце заболіло,  
А як взнала моя мати, –  
З жалю обімліла.  
 
– Дайте мені, товариші,  
Пухову подушку,  
Зазвіт, зазвіт та до мене  
Ганнусину-душку.  
 
Ой як прийшла Ганнусина,  
Стала на порозі,  
Обілляли Ганнусину  
Дрібненькії сльози.  
 
– Не плач, не плач, Ганнусино,  
Нема чо’ плакати,  
Зчарувала-с мого сина  
Та ще й твоя мати.  
 
– Не я їго зчарувала,  
А ні моя мати –  
Зчарувала сусідочка  
Із третьої хати.  
 
– Ой є в мене черешенька –  
Верха не дістану:  
Ой хто ж тебе любить буде,  
Як я перестану?  
 
– Ой є в мене черешенька  
Верхом зелененька.  
Як ти станеш – буде другий,  
Я ще молоденька. 
 
ХОДИТЬ ІВАН ПОНАД ДУНАЙ 
Ходить Іван понад Дунай,  
В сопілочку грає;  
Парасина бере воду,  
На Йвана моргає:  
 
– Прийди, Йване, Іваночку,  
Прийди, моє серце,  
Нап’ємося горілочки  
Хорошої з перцем.  
 
Прийшов Іван до Парасі  
Та й став на порозі,  
Дала йому чар із’їсти  
В пшеничнім пирозі.  
 
В їднім розі а в пирозі  
Зеленая рута,  
В другім розі а в пирозі  
Гадинонька люта.  
 
Прийшов Іван додомоньку,  
Схилив головоньку,  
Його мати питається:  
– Де ходив, синоньку?  
 
– У Парасі, моя мамцю,  
В парасиній хаті  
Зчарувала мене, мамцю,  
Що треба вмирати.  
 
Йому каже його мати:  
– Йди, сину, орати.  
– Ой не піду, моя мамцю,  
Бо треба вмирати.  
 
Йому каже його мати:  
– Йди, сину, косити.  
– Ой не піду, моя мамцю,  
Бо не буду жити.  
 
Закличте ми, моя мамцю,  
А хлопців молодців,  
Закличте ми, моя мамцю,  
А хлопців молодців.  
 
Прийшли хлопці а молодці,  
Шапки поздіймали:  
– Ой чого ж ти потребуєш,  
А вдовин Іване?  
 
– Ой сідайте, хлопці-браття,  
Буду вам казати,  
– Котрий дівча вірно любить,  
Не ходіть до хати.  
 
Ой дайте ми, моя мамцю,  
Білую подушку,  
Ой винесіть мене, хлопці-браття,  
Під зелену грушку.  
 
Закличте ми, моя мамцю,  
Парасину душку.  
Прийшла тая Парасина,  
У порозі стала.  
 
– Чому ж не йдеш, Парасино,  
Ближче, неласкава?  
Видей же ти, Парасино,  
Сина зчарувала?  
 
– Не я ж тото зчарувала  
Та й не моя мати,  
Зчарувала сусідочка  
А з третьої хати. 
 
НАСТУПАЄ ЧОРНА ХМАРА 
Наступає чорна хмара,  
Наступає синя,  
Й зчарувала доч багата  
Вдовиного сина.  
Й зчарувала доч багата  
Вдовиного сина.  
 
А як мала чарувати,  
Кликала до хати:  
– Іди, іди, козаченьку,  
Щось маю сказати.  
– Іди, іди, козаченьку,  
Щось маю сказати.  
 
А як ввійшов він до хати,  
На стів повалився,  
Дают єму стакан рому,  
Щоб козак напився.  
Дают єму стакан рому,  
Щоб козак напився.  
 
– Випий, випий, козаченьку,  
Цей стаканчик рому,  
Да й поспішай, козаченьку,  
Поскорєй додому.  
Да й поспішай, козаченьку,  
Поскорєй додому.  
 
І як прийшов додомочку  
Та й сів на лавочку,  
Питається єго мати:  
– Де ж ти був, синочку?  
Питається єго мати:  
– Де ж ти був, синочку?  
 
– А й був же я, моя мамцю,  
В багатої дочки,  
Готуй, готуй мені, мамцьо,  
На завтра сорочку.  
Готуй, готуй мені, мамцьо,  
На завтра сорочку.  
 
– Чи ти, синку, правду кажеш,  
Чи ти так жартуєш,  
Що ти в мене, мій синочку,  
Сорочки требуєш?  
Що ти в мене, мій синочку,  
Сорочки требуєш?  
 
– А я, мамцю, не жартую,  
Тілько правду кажу,  
Бо я завтра дуже рано  
На лавочку ляжу.  
Бо я завтра дуже рано  
На лавочку ляжу.  
 
Ой вмер козак, ой вмер козак,  
Лежит на лавочці,  
Прийшла, прийшла доч багата  
Та й стала в порозі.  
Прийшла, прийшла доч багата  
Та й стала в порозі.  
 
Приказала доч багата  
Явіра зрубати,  
Молодому козакови  
Трунву збудувати.  
Молодому козакови  
Трунву збудувати.  
 
Тешут явір, тешут явір,  
Тешут яворину,  
Молодому козакови  
Роблять домовину.  
Молодому козакови  
Роблять домовину.  
 
Тешут явір, тешут явір,  
Вгору тріски скачут,  
За молодим козаченьком  
Всі дівчата плачуть.  
За молодим козаченьком  
Всі дівчата плачуть.  
 
Плачут дівки, плачут дівки,  
Плачут молодиці...  
На котору ни поглянеш, –  
Та й всьо чарівниці. 
На котору ни поглянеш, –  
Та й всьо чарівниці. 
 
ОЙ ВІЗЬМУ Я 
Ой візьму я  
Свиту на опашки  
Та й піду я  
До дівчини трошки.  
 
Ой прийшов я  
Під нові ворота,  
Зносит мене  
До сіней охота.  
 
[Ой підхожу  
Під новії сіни,]  
Мало ж мене  
Собаки не ззілі.  
 
Ой ввійшов я  
Та з сіней до хати:  
– Чо’ не вийшла  
Собаки нагнати?  
 
– Як ти їли, –  
Най би були ззіли, –  
В мене кращі  
Лавочки засіли.  
 
Посуньтеся,  
Кудрявці, по лавці,  
Най сідають  
Давні закоханці.  
 
– Тогди-с мене,  
Дівчинонько, кохала,  
Як від мене  
Подарунки барала.  
 
– Подай, сестро,  
Ключі золотії,  
Най ’му кину  
Подарунки тії.  
 
Подай, сестро,  
Золотії ключі,  
Най ’му кину  
Подарунки в вічі. 
 
ОЙ ВІДЧИНИ 
– Ой відчини,  
Ганусю, ворота,  
Несе мене  
До тебе охота.  
 
Ой відчини,  
Ганусю, стаєнку,  
Най я свого  
Коника поставлю.  
 
– Не для того  
Батько стайню ставив,  
Щоб ти свого  
Коника поставив,  
 
– Ой відчини,  
Ганусенько, сіни.  
– Йа вже в мене  
Краще тебе сіли.  
 
– Ой відчини,  
Ганусенько, двері,  
Най я гляну,  
Чи краще від мене.  
 
Не вспів же я  
Через поріг влізти,  
Дают мені  
Кріселочко сісти.  
 
Не вспів же я  
На крісельце сісти,  
Дают мені  
Перепілку їсти.  
 
Не з’їв же я  
Півкрильця-реберця,  
Стиснуло ня  
Тяжко коло серця.  
 
Ой як козак  
Та й води напився,  
Назад в сіни  
Та й повалився. 
 
Назад в сіни  
Та й повалився,  
А дівчина через вікно  
З козака сміється. 
 
– Ой не смійся,  
Дівчинонько, з мене,  
Вже-м наївся  
Чароньків йу тебе. 
 
ОЙ ОРАВ Я 
Ой орав я  
В калиновім лузі  
Та й виломив  
Поличеньку в плузі.  
 
Сам не знаю,  
Шо робити маю,  
Сам не знаю,  
Шо робити маю.  
 
Чи до плуга  
Полицю тесати,  
Чи до дівки  
На всю ніч манджати?  
 
Ой озму я  
Свиту на (г)опашки  
Та й піду я  
До дівчини трошки.  
 
Прийшов же я  
На її подвір’я,  
Мало ж мене  
Собаки не з’їли.  
 
Вийшла ж вона  
Від псів боронити  
Та й зачала  
Ше гірше й травити:  
 
– Гуджя, гуджя,  
Лихії собаки,  
Та й відженіт  
Нелюба й від хати.  
 
Гуджя, гуджя,  
Нехай тебе з’їдят,  
Бо у мене  
Старостоньки сидят.  
 
– Ой відчини ж,  
Дівчиночко, двері,  
Най подивлюс,  
Чи кращий від мене. 
 
ОРАВ ЖЕ Я 
|: Орав же я  
В калиновім лузі, :|  
 
|: Вломалася  
Й паличенька в плузі. :|  
 
(і) Сам не знаю,  
Шо робити маю,  
Сам не знаю,  
Шо робити маю. 
 
Чи палички,  
Палички шукати,  
Чи брати плужок на плечі,  
До дівчини манджати?  
 
|: Несла ж мене  
До неї охота. :|  
 
Прийшов же я  
Під біленькі стіни,  
Мало ж мене  
Собаки не з’їли.  
 
Вийшла мила,  
Буцім боронити,  
Вона стала  
Ше гірше травити:  
 
|: – Гуджя, гуджя,  
Най тя покусают. :|  
 
Війшов же я  
З надворю до хати,  
Там не маю,  
Де ніжкою стати.  
 
– Розсунтеся,  
Кудрявці, по лавці,  
Нехай сяде  
Та й нелюб на лавці. 
 
– Як любила-с  
Подарунки брати,  
Тепер люби  
За гостя приймати.  
 
– Ой є в мене  
Яма під порогом,  
Там я твої  
Подарунки склала.  
 
|: Подай, мати,  
Золотії ключі, :|  
 
|: Нехай кину  
Подарунки в очі. :| 
 
ОЙ ГОРАВ Я 
Ой горав я  
В калиновім лузі  
Ой горав я  
В калиновім лузі  
 
Та вломав я  
Поличеньку в плузі.  
Та вломав я  
Поличеньку в плузі.  
 
Ой пішов я  
Полицю тесати,  
Ой пішов я  
Полицю тесати,  
 
Прийшов же я  
Пред біленькі сіни,  
Прийшов же я  
Пред біленькі сіни,  
 
Трохи ж мене  
Собаки не з’їли.  
Трохи ж мене  
Собаки не з’їли.  
 
Кличуть мене  
Молоді до хати,  
Кличуть мене  
Молоді до хати,  
 
Кажут міні  
На лівку сідати.  
Кажут міні  
На лівку сідати.  
 
– Розсуньтеся,  
Кудрявці, по лавці,  
– Розсуньтеся,  
Кудрявці, по лавці,  
 
Нехай сяду  
Замість закоханця.  
Нехай сяду  
Замість закоханця.  
 
Дали мені  
Їсти перепілку.  
Дали мені  
Їсти перепілку.  
 
Ой ззів же я  
Крильце та й реберце.  
Ой ззів же я  
Крильце та й реберце.  
 
– Бувай тепер,  
Моє серце. 
– Бувай тепер,  
Моє серце. 
 
ОЙ ПО ГОРІ СЕРБИН ХОДИТ 
Ой по горі Сербин ходит,  
Сокирою ячмінь косит.  
Сокирою ячмінь косит.  
 
Сокирою ячмінь косит,  
За ним дівча їсти носит.  
За ним дівча їсти носит.  
 
– Ой Сербине-Сербиночку,  
Сватай мене, дівчиночку.   
Сватай мене, дівчиночку.   
 
– Не буду тебе сватати,  
Бо не вмієш чарувати.   
Бо не вмієш чарувати.   
 
Зчаруй брата рідненького –  
Будеш мати миленького.  
Будеш мати миленького.   
 
– Ой якби я чарів знала,  
Я би їго зчарувала.  
Я би їго зчарувала.   
 
– Ой у лузі, при калині,  
Висит змія на калині.  
Висит змія на калині.   
 
На ню сонце припікає,  
А з неї сок витікає.   
А з неї сок витікає.   
 
Підстав, мила, коновочку, –  
Най натече того сочку.  
Най натече того сочку.   
 
Дурна дівка послухала,  
З коновочков поманджала ...   
З коновочков поманджала ...   
 
Ї брат в місті дар купує,  
Вона йому чар готує.   
Вона йому чар готує.   
 
Брат до неї з дароньками –  
В’на до брата з чароньками.  
В’на до брата з чароньками.   
 
– Ой на, брате, сего пива,  
Сама-м їго наварила.   
Сама-м їго наварила.   
 
Сама-м їго наварила  
Й сама-м ся їго напила.   
Й сама-м ся їго напила.   
 
Брат послухав та й напився  
Й лиш по коні повалився.   
Й лиш по коні повалився.   
 
– Що ж се, сестро, та за пиво –  
Коло серця ня зв'ялило?   
Коло серця ня зв'ялило?   
 
– Ой Сербине, Сербиночку,  
Сватай мене, дівчиночку.   
Сватай мене, дівчиночку.   
 
– Не буду ж тебе сватати –  
Навчила-с ся чарувати.   
Навчила-с ся чарувати.   
 
Зчарувала-с брата свого –  
Зчаруєш 'ня, молодого.   
Зчаруєш 'ня, молодого.   
 
– Що ж я, бідна, наробила,  
Що ні брата, ні Сербина?.. 
 
НАДЛЕТІЛА ЗОЗУЛЕНЬКА 
Надлетіла зозуленька  
Та й сказала: – Ку-ку!  
Виломали молодиці  
Гультяйові руку.  
 
Ой як вони виломали,  
Не сказав нікому,  
Узяв ручку за пазушку  
Та й пішов додому.  
 
Ой як прийшов додомочку  
Та й сів на лавочку,  
Схилив на стіл, на тесовий  
Свою головочку.  
 
– Мамко моя старесенька,  
Мамко ж моя мила,  
Болит мене права ручка,  
– Відей ся розвила*.  
 
– Най тя болит,  
Най тя болит, 
Най тя не вгаває,  
Нехай чужі молодиці  
Та й не зачіпає.  
 
Ой летіла зозуленька  
Через гай-діброву,  
Видзьобала пшениченьку,  
Лишила полову.  
 
– Ой що ж мені з половиці,  
Коли зерна нема?  
Ой що ж мені з чужих хлопців,  
Коли мого нема?  
 
– Ой що ж мені з половиці,  
Коли зерна нема?  
Ой що ж мені з чужих дівок,  
Коли свої нема? 
 
ОЙ ВИШЕНЬКО-ЧЕРЕШЕНЬКО 
– Ой вишенько-черешенько,  
Чом ягід не родиш?  
– Молодая дівчинонько,  
Чом гулять не ходиш?  
– Молодая дівчинонько,  
Чом гулять не ходиш? 
 
– Як же ж мені ягід родить,  
Корінь осихає,  
– Як же ж мені гулять ходить,  
Милий покидає.  
– Як же ж мені гулять ходить,  
Милий покидає.  
 
Тече річка невеличка  
Та й попід горою,  
Взяла дівка нові відра,  
Пішла за водою.  
Взяла дівка нові відра,  
Пішла за водою.  
 
Води вона не набрала,  
Стала й подумала,  
Як згадала про милого,  
Зразу в воду впала.  
Як згадала про милого,  
Зразу в воду впала.  
 
Біжить батько, біжить мати  
І кричить: – Рятуйте!  
А дівчина відказала:  
– За мной не жалуйте.  
А дівчина відказала:  
– За мной не жалуйте.  
 
Було мене жалувати,  
Як була маленька,  
А тепер нехай жаліє  
Сирая земленька.  
А тепер нехай жаліє  
Сирая земленька. 
 
ОЙ ВИШЕНЬКО-ЧЕРЕШЕНЬКО 
– Ой вишенько-черешенько,  
Чом ягід не родиш?  
Молодая дівчинонька,  
Чом гулять не ходиш? 
Молодая дівчинонька,  
Чом гулять не ходиш?  
 
– Ой як мені ягід родить, –  
Туман налягає.  
Ой як мені гулять ходить, –  
Милий покидає.  
Ой як мені гулять ходить, –  
Милий покидає.  
 
Тече річка невеличка  
Поміж осокою,  
Взяла дівка нові відра,  
Пішла за водою.  
Взяла дівка нові відра,  
Пішла за водою.  
 
А ще й води не набрала,  
Стала, подумала,  
Як згадала за милого,  
Та й у воду впала.  
Як згадала за милого,  
Та й у воду впала.  
 
Біжить батько, біжить мати  
Та й кричать: – Рятуйте!  
А дівчина отвічає:  
– За мной не шкодуйте!  
А дівчина отвічає:  
– За мной не шкодуйте!  
 
Було тоді шанувати,  
Як була маленька,  
А тепера пожаліє  
Та й земля сиренька!  
А тепера пожаліє  
Та й земля сиренька! 
 
ОЙ ШОБ НЕ МОРОЗ 
Ой шоб не мороз  
Да не зимная роса,  
То побігла б я  
До березени боса. 
То побігла б я  
До березени боса. 
 
А в березені  
Два місяченькі ясних,  
Там мандрували  
Два парубочкі красних.  
Там мандрували  
Два парубочкі красних.  
 
Там мандрували  
Та стиха говорили:  
– Десь би ми собі  
Дівчину й підмовіли?  
– Десь би ми собі  
Дівчину й підмовіли?  
 
Піднімо, браття,  
Калиновою стрілку,  
Повоюємся  
За чорнявою жінку.  
Повоюємся  
За чорнявою жінку.  
 
Поповіч встає  
На високій могилі,  
Вдовін син встає  
На широкій долині.  
Вдовін син встає  
На широкій долині.  
 
Поповіч стрілив,  
Долину переcтрілив,  
Вдовін син стрілив,  
В саме серденько вцілив.  
Вдовін син стрілив,  
В саме серденько вцілив.  
 
– [Ой оце ж тобі,]  
Поповичу, дівка,  
Проняла тибе  
Калиновая стрілка.  
Проняла тибе  
Калиновая стрілка. 
 
ОЙ ЗІЙШОВ МІСЯЦЬ, ЗІЙШОВ ЯСНИЙ 
Ой зійшов місяць, зійшов ясний,  
Долиною туман лежить.  
Там за долиною – хатина, 
А в хаті тій вогонь горить. 
Там за долиною – хатина, 
А в хаті тій вогонь горить. 
 
– Козак не вернеться вже, доню,  
Лежить він десь в землі сирій... 
Як видно, доленька такая,  
Що не судився бути твій. 
Як видно, доленька такая,  
Що не судився бути твій. 
 
Другому рушники чіпляла,  
Розплела косу русую,  
Дрібні сльози витирала: 
Рішала доленьку свою. 
Дрібні сльози витирала: 
Рішала доленьку свою. 
 
НЕ ПІЙДУ ЗАМІЖ ЗА СТАРОГО 
Не пійду заміж за старого,  
Старий не парочка мені,  
Як віддасте мене за нього, – 
Я буду жить в сирій землі. 
 
А там у лісі є хатина,  
Там тускло лампочка горить,  
Там мати дочку розважає, – 
Дочка зажурена сидить. 
 
– Одиниця моя ти, доню,  
Ти в мене квіточка одна, 
Не жди, не прийде він додому,  
Його живого вже нема! 
 
– А може, ще колись вернеться,  
А я ще заміж не пійду,  
Його я буду дожидатись,  
Як не дождуся, то й умру! 
 
Вже там за лісом сонце сходить,  
Майбуть, вже милий мій іде,  
На нім сорочка цвіт защитний,  
Вона мене з ума зведе! 
 
КОТИВСЯ МІСЯЦЬ ІЗ-ЗА ХМАРИ 
Котився місяць із-за хмари 
І всю долину освітив. 
Як освітив усю долину, 
Та й знов за хмари закотив[сь]. 
Як освітив усю долину, 
Та й знов за хмари закотив[сь]. 
 
А в тій долині стоїть хата, 
Там в хаті огоньок горить, 
Там мати дочку научає, 
Дочка заплакана сидить. 
Там мати дочку научає, 
Дочка заплакана сидить. 
 
– Ой доню ж моя гарна, люба, 
Ти в мене донечка одна, 
Не жди, не жди козака з бою, 
Його живого вже [й] нема. 
Не жди, не жди козака з бою, 
Його живого вже [й] нема. 
 
Багато й декого побила,  
Багато й декого нема,  
Багато дівчат війшло заміж,  
А ти чого сидиш одна? 
Багато дівчат війшло заміж,  
А ти чого сидиш одна? 
 
На третій вечір всьо затихло,  
Не чути матері, дочки,  
А на четвертий за нелюба 
Давала дівка рушники. 
А на четвертий за нелюба 
Давала дівка рушники. 
 
Давала, слізоньки втирала 
І клятву милому дала,  
Аби другого я любила,  
Або у гроб іду сама,  
Любити милого другого,  
Або у гроб іду жива. 
 
КОЛИ Б Я МАЛА ОРЛИНІ КРИЛА 
Коли б я мала орлині крила,  
Коли б я вміла літати,  
Я б полетіла на Україну 
Свого милого шукати. 
Я б полетіла на Україну 
Свого милого шукати. 
 
Летіла нічку, летіла другу,  
Свого милого не бачу.  
Ой сяду, сяду в вишневім саду,  
Сяду та й гірко заплачу 
Ой сяду, сяду в вишневім саду,  
Сяду та й гірко заплачу 
 
Ой вийшла з хати старая мати,  
Вийшла та й сина питає:  
– Що то за пташка, що за пташина 
В нашему саду співає? 
– Що то за пташка, що за пташина 
В нашему саду співає? 
 
– Ой то не пташка, то не пташина 
В нашому саду співає,  
Ой то дівчина чорнобровая 
Свого милого шукає. 
Ой то дівчина чорнобровая 
Свого милого шукає. 
 
ОЙ В САДУ, В САДУ 
Ой в саду, ой в саду,  
Під яблінкою,  
Там сидів голуб 
Із голубкою. 
Там сидів голуб 
Із голубкою. 
 
Надлетів орел 
З чорної хмари,  
Розбив-розлучив  
Голубів з пари, 
Розбив-розлучив  
Голубів з пари, 
 
Ой голуба вбив,  
Лишив голубку,  
Та й взяв голубку 
За свою любку 
Та й взяв голубку 
За свою любку 
 
Сипит голубці 
Жита, пшениці; 
Жита-пшениці,  
Лляє водиці. 
Жита-пшениці,  
Лляє водиці. 
 
– Ой їж, голубко,  
Ой пий, голубко,  
Ой пий, голубко,  
Ти моя любко. 
Ой пий, голубко,  
Ти моя любко. 
 
– Не буду їсти,  
Не буду пити,  
– Нема голуба  
– Нема з ким жити. 
– Нема голуба  
– Нема з ким жити. 
 
Летит голубців  
Тридціть пар і сім,  
Вибирай собі,  
Котрий голуб твій. 
Вибирай собі,  
Котрий голуб твій. 
 
– Та най їх летит 
Тридцять пар і сім, – 
Нема такого,  
Як був голуб мій. 
Нема такого,  
Як був голуб мій. 
 
В мого голубця  
Срібнії крильця,  
Коло серденька  
Золоті п'юрця. 
Коло серденька  
Золоті п'юрця. 
 
ОЙ ПІД ГОРОЮ 
Ой під горою,  
Під камінною,  
Там сидів голуб  
Та із голубкою. 
Там сидів голуб  
Та із голубкою. 
 
Цілувалися,  
Милувалися,  
Сизими крильцями  
Обіймалися. 
Сизими крильцями  
Обіймалися. 
 
Ой десь узявся  
Стрілець з-за гори,  
Убив голуба,  
А голубку зловив. 
Убив голуба,  
А голубку зловив. 
 
Приніс в світлицю,  
Сипить пшеницю:  
– Їж же і пий же,  
Молода вдовице 
– Їж же і пий же,  
Молода вдовице. 
 
– Як мені їсти,  
Як мені пити,  
– Який світ широкий,  
А нема з ким жити. 
– Який світ широкий,  
А нема з ким жити. 
 
– Ой є у мене 
Сімсот голубів,  
– Вибирай собі,  
Який тобі любий. 
– Вибирай собі,  
Який тобі любий. 
 
– Ой нехай буде  
Сімсот чотири, 
– Нема такого,  
Який був мій милий. 
– Нема такого,  
Який був мій милий. 
 
А мій миленький  
– Чорнобривенький,  
Личко рум'яне,  
А сам молоденький. 
Личко рум'яне,  
А сам молоденький. 
 
Як заговорить, 
Мов дзвін задзвонить, 
Як засміється – 
Аж сад розів'ється. 
Як засміється – 
Аж сад розів'ється. 
 
Позаростали 
Тії доріжки, 
Де прохожали 
Миленького ніжки. 
Де прохожали 
Миленького ніжки. 
 
Позаростали 
Терном-травою, 
Де прохожали ми, 
Серце, з тобою. 
Де прохожали ми, 
Серце, з тобою. 
 
ДЕСЬ УЗЯВСЯ СТРІЛЕЦЬ 
Десь узявся стрілець 
З-за чорної хмари, 
Голуба забив він, 
А голубку забрав. 
Голуба забив він, 
А голубку забрав. 
 
Зачинив він її 
У темну темницю, 
Насипав він її 
Ярую пшеницю: 
Насипав він її 
Ярую пшеницю: 
 
– Їж, голубка моя, 
Ярую пшеницю, 
Я ж тобі доставлю 
Зімнюю водицю. 
Я ж тобі доставлю 
Зімнюю водицю. 
 
– Як же мені їсти 
Та як мені пити, 
Такий світ миленький, – 
Немає з кім жити. 
Такий світ миленький, – 
Немає з кім жити. 
 
ОЙ ХОДИЛА ДІВЧИНОНЬКА 
Ой ходила дівчинонька 
Бережком 
Та й гонила лебедята 
Батижком. 
 
Ой де взявся жвавий хлопець 
Ще й стрілець,  
Забив, забив щона(й)кращий  
Лебедець. 
 
ОЙ НА СТАВУ 
Ой на ставу,   
Ой на ставу,   
Ой на ставу, на ставочку, на воді,  
Там плавали лебедочки, лебеді. 
 
Ой десь ся взяв,  
Ой десь ся взяв,  
Ой десь ся взяв бравий хлопець-стрілець,  
Ой десь ся взяв бравий хлопець-стрілець,  
 
Він вистрілив  
Він вистрілив   
Та й поцілив у найкраще лебедя.  
Та й поцілив у найкраще лебедя.  
 
Посипалось,  
Посипалось,  
Посипалось біле пір'я по воді.  
Посипалось біле пір'я по воді.  
 
Полилася,  
Полилася,  
Полилася кров червона по траві.  
Полилася кров червона по траві.  
 
Ой тая кров,  
Ой тая кров,  
Кров червона – то по травонці роса.  
Кров червона – то по травонці роса.  
 
Ой те пір'я,  
Ой те пір'я,  
Ой те пір'я – то дівочая краса.  
Ой те пір'я – то дівочая краса.  
 
ОЙ СЯДУ Я КРАЙ ВИКОНЦЯ 
Ой сяду я край виконця, гей, 
Ой сяду я край виконця, 
Виглядати чорноморця. 
 
ОЙ ВАСИЛЮ, ВАСИЛЕНЬКУ 
Ой Василю, Василеньку,  
Ти людска дитино,  
Їдеш полем сивим конем, – 
Дивитися мило. 
 
Ой кінь біжит, земля дрижит,  
Кінь дорогу чує,  
Ой Бог знає, Бог відає,  
Де Василь ночує. 
 
Ой ночує Василенько 
В глібокі долині,  
Прип’яв коня до явора 
В червоні калині. 
 
Добре ж тому коникови 
В червоні калині,  
А ще лучче Василеви 
На мнягкі перині. 
 
Добре ж тому коникови 
В калині стояти,  
А ще лучче Василеви 
Прийти вечеряти. 
 
– Прийди, прийди, Василеньку,  
Прийди вечеряти,  
Як не прийдеш вечеряти,  
Прийди обідати. 
 
Як не прийдеш вечеряти,  
Прийди обідати, 
Як не прийдеш обідати,  
Прийди відвідати. 
 
Як не прийдеш відвідати,  
Гаразд тобі буде: 
Втонеш, втонеш на пісочку,  
Де й води не буде. 
 
Йа в неділю пораненько 
Прийшла воду брати,  
Плине, плине Василенько,  
Ні з ким рятувати. 
 
– Ой нате ж вам, риболовці,  
По чотирі гроші, – 
Вирятуйте Василенька,  
Бо хлопец хороший. 
 
Ой нате ж вам, риболовці,  
По пів-золотого,  
Вирятуйте Василенька,  
Хоць би й неживого. 
 
Плине, плине Василенько 
В долину плечима,  
За ним, за ним дівчинонька 
З чорними очима. 
 
Переймили Василенька 
Аж межи горами,  
Тягнули ж го проти води 
Сірими волами. 
 
КАЛИНА-МАЛИНА 
Калина-малина 
Схилилася,  
Молода дівчина 
Журилася. 
Молода дівчина 
Журилася. 
 
Молода дівчина 
Журилася,  
Що нещасливая 
Вродилася. 
Що нещасливая 
Вродилася. 
 
Що нещасливая 
Вродилася,  
Пішла в синє море  
– Втопилася. 
Пішла в синє море  
– Втопилася. 
 
Пішла в синє море  
– Втопилася,  
А за неї матінка 
Журилася. 
А за неї матінка 
Журилася. 
 
А за нею матінка 
Все жалкує:  
– Ніхто мою дочку 
Не рятує. 
– Ніхто мою дочку 
Не рятує. 
 
– Не тра’ рятувати,  
Я тут буду,  
Кого вірно люблю  
– Не забуду. 
Кого вірно люблю  
– Не забуду. 
 
Кого я любила 
Вірнесенько, – 
Того забувати 
Труднесенько. 
Того забувати 
Труднесенько. 
 
Як приїхав козак 
З України,  
Він прив'язав коня 
До калини. 
Він прив'язав коня 
До калини. 
 
– Широка могила,  
Розступися,  
Молода дівчино,  
Обізвися. 
Молода дівчино,  
Обізвися. 
 
Молода дівчино,  
Обізвися: 
Чи позволиш мені 
Женитися? 
Чи позволиш мені 
Женитися? 
 
– Женися, козаче,  
У петрівку,  
Не бери вдовиці,  
Бери дівку. 
Не бери вдовиці,  
Бери дівку. 
 
Дівка тебе буде 
Шанувати,  
За первого мужа  
Тебе мати 
За первого мужа  
Тебе мати. 
 
ПРИ ДОЛИНІ НА ОХОТІ 
При долині на охоті,  
Дівчина гуляє; 
Прийшов туда її милий,  
Сів та й промовляє: 
Прийшов туда її милий,  
Сів та й промовляє: 
 
– Ой покидай, моя мила,  
Покидай гуляти,  
Ходи, сідай коло мене, – 
Щось маю казати. 
Ходи, сідай коло мене, – 
Щось маю казати. 
 
Ой буду тоді казати 
Та що ж бо я знаю ...  
Ой я тебе, моя мила,  
Покидати маю. 
Ой я тебе, моя мила,  
Покидати маю. 
 
– Скажи мені, мій миленький,  
Що то за причина 
Чи ти мене сам не хочеш,  
Чи твоя родина? 
Чи ти мене сам не хочеш,  
Чи твоя родина? 
 
– Ой я тебе вірно люблю,  
Рід мій не боронит,  
Тільки що я п'ю, гуляю 
 – Все твій рід говорит. 
Тільки що я п'ю, гуляю 
 – Все твій рід говорит. 
 
Ой піду я на Вкраїну  
Та й там буду жити,  
Найду собі кращу милу,  
Що буде любити. 
Найду собі кращу милу,  
Що буде любити. 
 
Помер хлопец без причини,  
Треба камінь бити ...  
Покинула та й не хтіла 
Дівчина любити. 
Покинула та й не хтіла 
Дівчина любити. 
 
КОЗАЧЕНЬКУ МОЛОДЕНЬКИЙ 
– Козаченьку молоденький,  
Де ж ми будем ночувать?  
– В темнім лісочку,  
В темнім зеленим,  
Ти, моя мила, дорога! 
– В темнім лісочку,  
В темнім зеленим,  
Ти, моя мила, дорога! 
 
– Козаченьку молоденький,  
Що ми будем підстелять?  
– Стели ряденце,  
Ти, моє серце,  
Ти, моя мила, дорога! 
– Стели ряденце,  
Ти, моє серце,  
Ти, моя мила, дорога! 
 
– Козаченьку молоденький,  
Чім ми будем вкриватись?  
– Я китайкою,  
Ти нагайкою,  
[Ти,] моя мила, дорога! 
– Я китайкою,  
Ти нагайкою,  
[Ти,] моя мила, дорога! 
 
– Козаченьку молоденький,  
Чім ми будем вмиватись?  
– Ой я росою 
А ти сльозою,  
[Ти,] моя мила, дорога! 
– Ой я росою 
А ти сльозою,  
[Ти,] моя мила, дорога! 
 
– Козаченьку молоденький,  
Куди ми будем від’їзжать?  
– Я на Вкраїну,  
Тебе покину,  
Ти, моя мила, дорога! 
– Я на Вкраїну,  
Тебе покину,  
Ти, моя мила, дорога! 
 
– Козаченьку молоденький,  
А що ми будем там робить?  
– О, я женитись,  
А ти топитись,  
Ти, моя мила, дорога! 
– О, я женитись,  
А ти топитись,  
Ти, моя мила, дорога! 
 
– Козаченьку молоденький,  
Ой та холодная вода.  
– Я ж тобі кажу: 
Скакай відразу,  
Ти, моя люба, дорога!  
– Я ж тобі кажу: 
Скакай відразу,  
Ти, моя люба, дорога! 
            
КОЗАК ВИЇЖДЖАЄ 
Козак виїжджає,  
А дівчина плаче:  
– Куди їдеш, козаче?  
– Куди їдеш, козаче?  
 
– Ой дівчино люба,  
Їду на Вкраїну,  
На Вкраїну далеку?  
На Вкраїну далеку?  
 
– Козаче-соколю,  
Возьми мене з собою 
На Вкраїну далеку. 
 
– Ой дівчино люба,  
Де ми будем там жити,  
На Вкраїні далекій?  
На Вкраїні далекій?  
 
– В степу під вербою,  
Аби, серце, з тобою,  
На Вкраїні далекій. 
На Вкраїні далекій. 
 
– Ой дівчино люба,  
Що ми будем їсти 
На Вкраїні далекій?  
На Вкраїні далекій?  
 
– Ой дівчино люба,  
Що ж ти будеш робити 
На Вкраїні далекій?  
На Вкраїні далекій?  
 
– Буду шити, прати,  
Зеленеє жито жати,  
Тебе вірно кохати. 
Тебе вірно кохати. 
 
ЇХАВ КОЗАК З УКРАЇНИ 
Їхав козак з України  
Та й вступив на Подолля.  
Гей, а там на Подолю,  
Там жиє бідна вдова. 
 
Хто вдовоньку та ізрадит, – 
Щастя й долі не втратит.  
Гей, хто ж дівчину зрадит, – 
Щастя й доленьку втратит. 
 
Молоденький козаченько 
Та на те не вважає,  
Гей, зaвів під калину,  
Звів з розуму дівчину. 
 
Ой як дівчиноньку звів він,  
Та на коника сів він; 
Гей, на конику линув,  
Сто червінців викинув: 
 
– Ой на тобі, дівчинонько,  
Сто червінців в надію.  
Гей, та вставай раненько,  
Прибирайся гарненько. 
 
Збиралася дівчинонька 
Зрання аж до вечора.  
Гей, гляне у дзеркальце, – 
Не така, як учера. 
 
Вчера була дівчинонька,  
Як червона калина,  
Гей, а ниньки дівчина,  
Як та жовтая глина. 
 
Ввійшов козак до коршмоньки  
Так, як панська дитина; 
Гей, ведут їго із коршмоньки,  
Та як вражого сина. 
 
На козаку жупан рясний,  
Та аж слід замітає.  
Гей, на стану ’му пояс 
Так, як жар, притахає. 
 
На козаку жупан рясний,  
Та аж слід замітає.  
Гей, на голові шапка 
Так, як мак, процвитає. 
 
ТИХИЙ ДУНАЙ 
Тихий Дунай  
Тихо воду несе, 
Тихий Дунай  
Тихо воду несе, 
 
Ще тихіше 
Дівка косу чеше. 
Ще тихіше 
Дівка косу чеше. 
 
Що зачеше,  
На Дунай занесе: 
Що зачеше,  
На Дунай занесе: 
 
– Пливи, косо,  
В долину з водою, 
– Пливи, косо,  
В долину з водою, 
 
А я піду  
Слідом за тобою. 
А я піду  
Слідом за тобою. 
 
Плила й коса,  
Аж під гайом стала. 
Плила й коса,  
Аж під гайом стала. 
 
Там під гайом 
Явір зелененький, 
Там під гайом 
Явір зелененький, 
 
Під явором  
Коник вороненький, 
Під явором  
Коник вороненький, 
 
На конику  
Хлопець молоденький 
На конику  
Хлопець молоденький 
 
Сидит собі,  
На скрипочку грає, 
Сидит собі,  
На скрипочку грає, 
 
Струна в струну  
Й голос вимовляє: 
Струна в струну  
Й голос вимовляє: 
 
– Нема стриму  
Вдовиному сину, 
– Нема стриму  
Вдовиному сину, 
 
Звів з розуму  
Й молоду дівчину. 
Звів з розуму  
Й молоду дівчину. 
 
Звівши, звівши,  
На коника сівши: 
Звівши, звівши,  
На коника сівши: 
 
– Будь здорова,  
Моя чорноброва, 
– Будь здорова,  
Моя чорноброва, 
 
Бо я ни твій,  
А ти вже ни моя. 
Бо я ни твій,  
А ти вже ни моя. 
 
ОЙ ТИХО, ТИХО 
Ой тихо, тихо 
Дунай воду несе,  
А ще тихіше 
Дівка косу чеше. 
А ще тихіше 
Дівка косу чеше. 
 
Ой чеше, чеше 
Та на Дунай несе:  
– Ой пливи, косо,  
Уплив за водою! 
– Ой пливи, косо,  
Уплив за водою! 
 
Ой пливи, косo, 
Уплив за водою,  
А я, молодая,  
Услід за тобою. 
А я, молодая,  
Услід за тобою. 
 
А там, за Дунайом  
Явір зелененький,  
А там, під явором,  
Коник вороненький. 
А там, під явором,  
Коник вороненький. 
 
А під явором  
Коник вороненький,  
А на конику  
Козак молоденький. 
А на конику  
Козак молоденький. 
 
Ой сидить же він,  
На скрипочці грає,  
А до Дунаю  
Стиха промовляє: 
А до Дунаю  
Стиха промовляє: 
 
– Ой нема краю 
В тихому Дунаю, 
Ой нема впину 
Вдовиному сину. 
Ой нема впину 
Вдовиному сину. 
 
Ой нема впину 
Вдовиному сину, 
Що звів з розуму 
Дівку-сиротину. 
Що звів з розуму 
Дівку-сиротину. 
 
ЧЕРВОНА КАЛИНО 
– Червона калино, 
Чого в лузі стоїш? 
Молода дівчино, 
Чо ся мене боїш? 
 
– Боюся, боюся 
Й буду ся бояти: 
Звів-ес з розумочку, 
Сам ідеш гуляти. 
 
Звів-ес з розумочку 
На самий Великдень... 
Ідеш попри мене, – 
"Не скажеш ""Добрий день!"" "
 
"Не скажеш ""Добрий день!"" "
Ні доброго слова.  
Махнув білов хустков:  
– Будь, мила, здорова! 
 
Нащо ти махаєш,  
Коли покидаєш? 
Щаслива дорога,  
Куди гадку маєш... 
 
Щаслива дорога  
Звідси до Гукова 
Випала з-під коня 
Золота підкова. 
 
Не жаль за підковов,  
Що ся загубила, 
Лиш жаль за дівчинов,  
Що ся зажурила. 
 
Не жаль за підковов,  
Підкова новенька,  
Лиш жаль за дівчинов,  
Бо ще молоденька. 
 
Не жаль за підковов,  
Що підкова злата,  
Лиш жаль за дівчинов,  
Що бідна сирота. 
 
Не жаль за підковов,  
Що підкова мідна,  
Лиш жаль за дівчинов,  
Лишилася бідна. 
 
ЧОГО, СОЛОВЕЙКУ 
– Чого, соловейку,  
Смутний, не співаєш,  
Голову повісив,  
Зерна не клюєш? 
 
– Співав би я пісню, – 
Голосу немає; 
Клював би я зерно, – 
Та волі не маю. 
 
Мене тая клітка,  
Зсушила вона,  
Молода дівчина 
У саду одна. 
 
Молода дівчина 
У саду одна,  
Підколола ніжку, – 
Зробилась больна. 
 
Підколола ніжку, – 
Зробилась больна 
І кричить, гукає:  
– Дайте лікаря! 
 
Ой давайте лікаря! – 
Дівчина гукає.  
Приїзджає лікарь, – 
Дівчина вмирає. 
 
Приїзджає лікар, – 
Швиденько біжить, 
Питає дівчину: 
– Що тобі болить? 
 
– Болять руки й ноги, 
Болить голова, 
Заболіло серце, 
Що тебе нема. 
 
ЇХАВ КОЗАК ДОЛИНОЮ 
Їхав козак долиною 
Та й здибався з Галиною. 
Їхав козак долиною 
Та й здибався з Галиною. 
 
– Ой стань, Галю,  
– Ой стань, Галю,  
Щось сказати тобі маю. 
– Ой стань, Галю,  
– Ой стань, Галю,  
Щось сказати тобі маю. 
 
Щось сказати тобі маю: 
Сім загадок загадаю. 
Щось сказати тобі маю: 
Сім загадок загадаю. 
 
Відгадаєш, – моя будеш; 
Не вгадаєш, – чужа будеш. 
Відгадаєш, – моя будеш; 
Не вгадаєш, – чужа будеш. 
 
– Ой хіба б я дурна була, – 
Сім загадок не вгадала. 
– Ой хіба б я дурна була, – 
Сім загадок не вгадала. 
 
– Ой що світит круту гору? 
Ой що біжит без розгону? 
– Ой що світит круту гору? 
Ой що біжит без розгону? 
 
Ой що сходит без насіння? 
Ой що росте без коріння? 
Ой що сходит без насіння? 
Ой що росте без коріння? 
 
Ой що чеше косу-росу? 
Ой що плаче без голосу? 
Ой що чеше косу-росу? 
Ой що плаче без голосу? 
 
Ой що в’ється круг деревця? 
Ой що пече коло серця? 
Ой що в’ється круг деревця? 
Ой що пече коло серця? 
 
Стала дівка, подумала, – 
Сім загадок відгадала:  
Стала дівка, подумала, – 
Сім загадок відгадала:  
 
– Місяць світить круту гору,  
Вода біжить без розгону. 
– Місяць світить круту гору,  
Вода біжить без розгону. 
 
Сонце сходить без насіння,  
Камінь росте без коріння. 
Сонце сходить без насіння,  
Камінь росте без коріння. 
 
Дівка чеше косу-росу,  
Роса плаче без голосу. 
Дівка чеше косу-росу,  
Роса плаче без голосу. 
 
А хміль в’ється вкруг деревця, 
Любов плаче коло серця. 
А хміль в’ється вкруг деревця, 
Любов плаче коло серця. 
 
Тепер дівка моя стала, – 
Сім загадок відгадала. 
Тепер дівка моя стала, – 
Сім загадок відгадала. 
 
МОЛОДИЙ КОЗАЧЕ 
– Молодий козаче,  
Чого зажурився? 
Чи воли пристали,  
Чи з дороги збився? 
 
– Воли не пристали,  
З дороги не збився,  
Любив я дівчину, – 
Тяжко зажурився. 
 
Любив я дівчину,  
Я її не маю.  
Виходи, дівчино,  
З зеленого гаю. 
 
Пішов козак горов,  
Дівчина долинов...  
Ой став козак терном,  
Дівчина калинов. 
 
Козакова мати 
Пішла терну рвати,  
Дівчинина мати –  
Калину ломати. 
 
Ой то не терночок, – 
То то твій синочок; 
Ой то не калина –  
То твоя дитина. 
 
– Осідлай козаче,  
Коня вороного,  
Сядем та й поїдем 
До попа чужого. 
 
Ой приїхали ми –  
Нема попа дома: 
Чи твоє нещастя,  
Чи моя недоля? 
 
Осідлай, козаче,  
Коня вороного –  
Сядем та й поїдем 
У чистеє поле. 
 
Сядем та поїдем 
У чистеє поле,  
Ой там дівчинонька 
Пшениченьку поле. 
 
Пшениченьку поле,  
Кукіль вибирає,  
Вороному коню 
Під ноги кидає. 
 
– Ой годі, дівчино,  
Пшеницю полоти,  
Пшеницю полоти –  
Кукіль виберати. 
 
Пшеницю полоти,  
Кукіль виберати,  
Вороному коню 
Під ноги кидати. 
 
Ой годі, дівчино,  
Кукіль вибирати, –  
Стели білу постіль,  
Будем розмовляти. 
 
Будем розмовляти,  
Будем говорити...  
Боїться дівчина,  
Щоби не зрaдити. 
 
– Не бійся, дівчино,  
Не бійся нічого –  
Козак молоденький 
Не зрадив нікого. 
 
Ой та дівчинонька 
Та твердо заснула,  
Козак її зрадив,  
Що вона й не чула. 
 
НЕ ХОДИ, КОЗАЧЕ 
– Не ходи, козаче,  
Темними ночами 
Та й не в’яли мого серденька  
Чорними бровами. 
Та й не в’яли мого серденька  
Чорними бровами. 
 
– Чорні брови маю,  
Нічим не журуся.  
Не хтя’ мене дівки любити,  
– Піду, утоплюся. 
Не хтя’ мене дівки любити,  
– Піду, утоплюся. 
 
Піду, утоплюся  
В глибокі кирниці...  
Ой чи будут жалувати  
Дівки й молодиці? 
Ой чи будут жалувати  
Дівки й молодиці? 
 
– Не топись, козаче,  
Марно душу згубиш...  
Скажи, скажи вірную правду: 
Та кого ти любиш? 
Скажи, скажи вірную правду: 
Та кого ти любиш? 
 
– Люблю я дівчину,  
Скарай мене, Боже! 
Моє серце без твоєго 
Дихати не може. 
Моє серце без твоєго 
Дихати не може. 
 
– Осідлай, козаче,  
Коня вороного 
Та й поїдем вінчатися 
До попа чужого. 
Та й поїдем вінчатися 
До попа чужого. 
 
Ой їдем ми полем 
Та й їдем ми другим,  
А на третє поступили,  
– Кінь нам іспоткнувся. 
А на третє поступили,  
– Кінь нам іспоткнувся. 
 
Приїхали до попа, – 
Нема попа дома;  
Або твоя, або моя 
Нещаслива доля. 
Або твоя, або моя 
Нещаслива доля. 
 
Ходімо, козаче,  
До нової хати,  
Щоб не чула стара мати,  
Будем розмовляти. 
Щоб не чула стара мати,  
Будем розмовляти. 
 
Ти сядеш на лавку,  
А я на ослоні 
Та й будем ся приглядати,  
В кого чорні брови. 
Та й будем ся приглядати,  
В кого чорні брови. 
 
В мене чорні брови  
Й у тебе, як галка,  
Повиходим на вулицю,  
Як голубів парка. 
Повиходим на вулицю,  
Як голубів парка. 
 
ОЙ У САДУ ВИШНЯ 
Ой у саду вишня, 
Чому не черешня? 
Любив-ес мня, 
Кохав-ес мня, 
Чому не береш мня? 
Любив-ес мня, 
Кохав-ес мня, 
Чому не береш мня? 
 
– А я тую вишню 
Йа врубати мислю, 
Я ж до тебе, 
Моє серденятко, 
Старостоньки пришлю. 
Я ж до тебе, 
Моє серденятко, 
Старостоньки пришлю. 
 
Чорні очі маю, 
Нічим не журуся, 
Не хтят мене 
Дівки любити, 
Піду я втоплюся. 
Не хтят мене 
Дівки любити, 
Піду я втоплюся. 
 
Піду я втоплюся 
В глибокій кирници, – 
Та й заплачут, 
Зажалуют 
Дівки, молодици. 
Та й заплачут, 
Зажалуют 
Дівки, молодици. 
 
Прийшов до кирници, 
Став ся роззувати, 
Біжит, біжит 
Чорнявая дівка 
Мене ратувати. 
Біжит, біжит 
Чорнявая дівка 
Мене ратувати. 
 
– Ой стань же, козаче, 
Марно душу губиш, 
Скажи, скажи 
Вірную правду, 
Чи ти мене любиш? 
Скажи, скажи 
Вірную правду, 
Чи ти мене любиш? 
 
– Любив я дівчину, 
Любив я попову, 
Вона ж мені 
Обіцяла дати 
Хусточку шовкову. 
Вона ж мені 
Обіцяла дати 
Хусточку шовкову. 
 
Обіцяла дати, 
Казала чекати, 
Та й казала 
Зачекати 
Коло єї хати. 
Та й казала 
Зачекати 
Коло єї хати. 
 
Чикав я, чикав я 
Та й не дочекався, 
Йа вже в саду 
Соловейко 
Та й нащебетався. 
Йа вже в саду 
Соловейко 
Та й нащебетався. 
 
ОЙ ТИ, ДІВЧИНО 
– Ой ти, дівчино,  
Ой ти горда, пишна,  
Чом ти до мене 
Звечора не вийшла? 
Чом ти до мене 
Звечора не вийшла? 
 
– Ой як до тебе 
Маю виходити, –  
Близкі вороги  
Будут нас судити. 
Близкі вороги  
Будут нас судити. 
 
– Най вони судя’  
Та на безголовля –  
Я тебе люблю,  
Як своє здоровля. 
Я тебе люблю,  
Як своє здоровля. 
 
Ой ти, дівчино, – 
Тихий походочку,  
Я ж тебе люблю,  
Як йдеш по водочку. 
Я ж тебе люблю,  
Як йдеш по водочку. 
 
Не так по водочку,  
Як ідеш з водою, –  
Люба, дівчино,  
Розмова з тобою. 
Люба, дівчино,  
Розмова з тобою. 
 
Ой ти, дівчино,  
Ти походжа утко,  
Ой ступай, ступай  
На той човен хутко. 
Ой ступай, ступай  
На той човен хутко. 
 
Тілько дівчина 
На човен ступила,  
Дес ся з'явила 
Та бистрая филя. 
Дес ся з'явила 
Та бистрая филя. 
 
Дес ся з'явила 
Та бистрая филя  
Та й потонула  
Молода дівчина. 
Та й потонула  
Молода дівчина. 
 
Тут потонула  
Дівка-подолянка,  
Тільки сплинула  
Червона китайка. 
Тільки сплинула  
Червона китайка. 
 
– Ой хто же мене 
Буде рятувати,  
То той від батька 
Получит заплату. 
То той від батька 
Получит заплату. 
 
– Не хтів би я мати 
Від батька заплати, 
Тілько хтів би тебе 
За дружину взяти. 
Тілько хтів би тебе 
За дружину взяти. 
 
– Воліла б я, хлопче, 
В сей Дунай втонути, 
Ніж тобі я маю 
За дружину бути. 
Ніж тобі я маю 
За дружину бути. 
 
Ой крикнув козак 
На свою дружину: 
– Гей, подай мені 
Ту довгу тичину. 
– Гей, подай мені 
Ту довгу тичину. 
 
Ой подай мені 
Ту довгу тичину, 
Най дальше відтручу 
Превражу дівчину. 
Най дальше відтручу 
Превражу дівчину. 
 
ОЙ СТОЯВ Я ПІД ВЕРБОЮ 
Ой стояв я під вербою,  
А дівчина під другою.  
– Вийди, дівчино,  
Вийди, рибчино,  
Най з тобою поговорю. 
– Вийди, дівчино,  
Вийди, рибчино,  
Най з тобою поговорю. 
 
– Рада ж би я виходити,  
З тобов, серце, говорити, – 
Лежит мій милий 
На праві руці 
Та й боюся розбудити. 
Лежит мій милий 
На праві руці 
Та й боюся розбудити. 
 
Ой ти, козак молоденький,  
Під тобю кінь вороненький, – 
Осідлай коня,  
Виїзжай з двора, – 
Ти не мій, я не твоя. 
Осідлай коня,  
Виїзжай з двора, – 
Ти не мій, я не твоя. 
 
Козак коника сідлає 
Та й до нього промовляє:  
– Лети, мій коню,  
Лети, вороню,  
До Дунаю тихого. 
– Лети, мій коню,  
Лети, вороню,  
До Дунаю тихого. 
 
Ой приїхав до Дунаю,  
Стану собі, подумаю: 
Чи з коня вбитись,  
Чи утопитись,  
Чи назад воротитись? 
Чи з коня вбитись,  
Чи утопитись,  
Чи назад воротитись? 
 
Впаду з коня, – не уб’юся,  
Скочу в Дунай, – утоплюся: 
Їж мене, рибко,  
Їж мене шипко 
У Дунаю тихенькім. 
Їж мене, рибко,  
Їж мене шипко 
У Дунаю тихенькім. 
 
ОЙ У ПОЛІ ОЗЕРЕЧКО 
Ой у полі озеречко,  
Там плавало відеречко: 
Соснові клепки, яворове денце,  
Не цураймося, серце! 
 
Як ти будеш цуратися,  
Будуть люди сміятися, – 
Заберімся за праві рученьки,  
Підем в церкву вінчатися. 
 
Ой прийшли ми до церковці,  
Не застали попа вдома: 
Ой чи то твоя, ой чи то ж моя 
Нещасливая доля? 
 
Ой у полі озеречко,  
Там плавало відеречко: 
Соснові клепки, яворове денце,  
Не цураймося, серце! 
 
Там плавало ще й другеє  
Троє суток із водою...  
– Вийди, дівчино, вийди, рибчино,  
Поговору я с тобою! 
 
– Як до тебе виходити 
І с тобою говорити? 
Ой лежить нелюб на правій рученьці,  
То боюся розбудити. 
 
– Ой дівчино моя люба, 
 Одсунься ж ти од нелюба! 
Вб’ю нелюба з лука, як того голуба,  
Ти, дівчино моя люба! 
 
– Ой чи влучиш, чи не влучиш,  
Тілько мене з ним розлучиш,  
Ой чи удариш, чи не удариш,  
Тілько моє життя збавиш! 
 
Ти, козаче молоденький,  
В тебе коник вороненький,  
Сідлай же коня, виїзжай з двора,  
Бо ти – не мій, я – не твоя. 
 
Козак коника сідлає 
І до коня промовляє:  
– Рис’ю, мій коню, рис’ю, вороний,  
Аж до тихого Дунаю! 
 
Як приїхав до Дунаю,  
Стану, гляну, подумаю: 
Чи мені втопиться, чи з коня убиться,  
Чи назад воротиться? 
 
Впаду з коня – больний буду,  
Впаду в море – жить не буду,  
Як додому ворочуся,  
Жити буду – оженюся. 
 
ОЙ У ПОЛІ ОЗЕРЕЧКО 
Ой у полі озеречко,  
Там плавало ведеречко.  
|: Соснові клепки,  
Дубове денце,  
Не цурайся, моє серце. :| 
 
Як ти будеш цуратися,  
Будуть люди сміятися.  
|: Сідай на коня,  
Виїжай із двора,  
Бо ти мені, я не твоя. :| 
 
Козак коника сідлає,  
До коника промовляє: 
|: – Рисью, мій коню, 
Рисью, вороненький,  
Аж до тихого Дунаю. :| 
 
Як приїхав до Дунаю,  
Ой стану я, подумаю,  
|: Чи мені втопитись,  
Чи з коника вбитись,  
Чи додому повернутись? :| 
 
Як я буду вертатися, – 
Будуть люди сміятися: 
|: Любив дівчину,  
Кохав дівчину,  
А тепер покидаєш. :| 
 
ОЙ У ПОЛІ ОЗЕРЕЧКО 
Ой у полі озеречко,  
Там плаває відеречко.  
|: Соснові клепки, дубове денце,  
Вийди, вийди, моє cерце. :| 
 
– Ой рада б я виходити,  
З тобой речі говорити,  
|: Лежить нелюб й на правій ручці,  
Та й боюся розбудити. :| 
 
– Ой дівчино моя люба,  
Відвернися від нелюба,  
|: Відвернися від нелюба,  
Бо вб’ю з ружа, як голуба. :| 
 
– Ой чи влучиш, чи не влучиш,  
Мене з пари не розлучиш.  
|: Ой чи вдариш, чи не вдариш,  
Тільки мені життя збавиш. :|  
 
ТИ, МІСЯЦЮ-ПЕРЕКРОЮ 
– Ти, місяцю-перекрою,  
(Й) вийди, вийди за горою.  
|: (Й) вийди, дівчино 
З чорними очима,  
Най з тобою поговорю. :| 
 
– Ой рада б я виходити 
Та й з тобою говорити,  
|: (Й) лижит нелюб 
На правой рученьки,  
Та й боюся розбудити. :| 
 
– Ти, дівчино моя люба,  
Відвернися від нелюба,  
|: (Й) люба, нелюба 
Заб’ю, як голуба,  
А з тобою жити буду. :| 
 
– Чи ти уб’єш, чи не уб’єш,  
Даром душу з світа згубиш,  
|: Сідлай коня,  
Виїжджай зо двора,  
Ти не мій, я не твоя. :| 
 
 
ОЙ У ПОЛІ ОЗЕРЕЧКО 
Ой у полі озеречко, 
Там пливало відеречко, 
|: Соснові клепки, 
Дубовеє денце, 
Не цураймося, серце. :| 
 
Бо як будем цуратися, 
Будуть люди сміятися 
|: З тебе і з мене,  
З тебе і з мене, 
Що ти ходив до мене. :| 
 
Там пливало відеречко 
Троє суток із водою... 
|: – Вийди, дівчино, 
Вийди, рибчино, 
Поговорю я з тобою. :| 
 
– Ой рада б виходити 
І з тобою говорити, 
|: Лежить нелюбий 
На правій рученьці, 
Та й боюся розбудити. :| 
 
– Ой дівчино моя люба, 
Одвернися од нелюба.  
|: – Сідлай коняку, 
Виїжджай із двора, 
Бо ти не мій, я не твоя! :| 
 
Козак коника сідлає, 
До Дуная виїжджає: 
|: – Рисю, мій коню, 
Рисю, вороненький, 
Та й їдемо до Дунаю. :| 
 
Коло тихого Дунаю 
Та й стану я, подумаю: 
|: Чи мені убиться, 
Ой чи утопиться, 
Чи назад поворотиться? :| 
 
ОЙ НЕ ХОДИ, ГРИЦЮ, ТА Й НА ВЕЧЕРНИЦІ 
Ой не ходи, Грицю, та й на вечерниці, 
Бо на вечерницях дівки чарівниці. 
Котора дівчина чорні очі має, 
То тая дівчина чарувати знає. 
Ой одна дівчина та чарів не знала  
Та і тая Гриця та й причарувала. 
У неділю рано зіллячко копала, 
А у понеділок переполоскала. 
У вівторок рано зіллячко варила, 
У середу рано Гриця отруїла. 
Як прийшов четвер, Гриць уже умер, 
Як прийшла п’ятниця, поховали Гриця. 
А в суботу рано мати дочку била: 
— Ой нащо ти, доню, Гриця отруїла? 
— Ой мати, мати, жалю в вас немає,  
Нехай же Гриценько нас двох не кохає. 
Ой нехай не буде ні тій, ні мені, 
Нехай достанеться та сирій землі. 
Оце тобі, Грицю, такая заплата, 
Із чотирьох дошок темненькая хата. 
 
ОЙ У ПОЛІ ЖИТО  
Ой у полі жито  
Копитами збито. 
Під білою березою  
Козаченька вбито.  
Під білою березою  
Козаченька вбито.  
 
Ой убито, вбито,  
Затягнено в жито,  
Червоною китайкою   
Личенько накрито.  
Червоною китайкою   
Личенько накрито.  
 
Ой прийшла дівчина,  
Котора любила, 
Як підняла китайочку  
Та й заголосила. 
Як підняла китайочку  
Та й заголосила. 
 
— Чи ти, милий, впився,  
Чи з дороги збився? 
Чи за мною, молодою,  
Тяжко зажурився?  
Чи за мною, молодою,  
Тяжко зажурився?  
 
— А я і не впився, 
З дороги не збився, 
За тобою, молодою,  
Тяжко зажурився.  
За тобою, молодою,  
Тяжко зажурився.  
 
Ой прийшла другая,  
Котора кохала, 
Як підняла китайочку  
Та й плакати стала.  
Як підняла китайочку  
Та й плакати стала.  
 
Ой вийшла третяя  
З рубленої хати, 
Як підняла китайочку  
Та й стала казати:  
Як підняла китайочку  
Та й стала казати:  
 
— Було ж тобі, вражий сину,  
Нас трьох не кохати. 
Тепер будеш, вражий сину, 
У землі лежати.  
Тепер будеш, вражий сину, 
У землі лежати.  
 
Було ж тобі, вражий сину, 
Нас трьох не любити. 
Тепер будеш, вражий сину, 
В сирій землі гнити.  
Тепер будеш, вражий сину, 
В сирій землі гнити.  
 
Нас трьох не кохати, 
А двох не любити. 
Оце ж тобі, вражий сину,  
На світі не жити.  
Оце ж тобі, вражий сину,  
На світі не жити.  
 
Оце тобі рибка, 
Оце тобі юшка, 
Оце тобі, козаченьку,  
Пухова подушка.  
Оце тобі, козаченьку,  
Пухова подушка.  
 
Бо одна любила,  
А друга кохала,  
А третяя, зрадливая, 
Чари готувала.  
А третяя, зрадливая, 
Чари готувала.  
 
Ой на горі лози, 
І в долині лози. 
Поб’ють тебе, дівчинонько, 
Козацькії сльози.  
Поб’ють тебе, дівчинонько, 
Козацькії сльози.  
 
ОЙ У ПОЛІ ВИШНЯ  
Ой у полі вишня 
З-під кореня вийшла. 
— Не плач, дівко, не журися,  
Я ще не женився. 
Продай, мати, коня, 
Коня вороного, 
Та ожени мене, мати, 
Парня молодого. 
— Шкода, сину, шкода  
Коника збувати, 
Пиши чорним по білому,  
Підеш у солдати. 
— Нехай вони пишуть, 
Я їх не боюся. 
Кінь вороний, сам молодий,  
Піду й відслужуся. 
За городом жито, 
Там козака вбито, 
Червоною китайкою  
Личенько накрито. 
Прилетіла пава  
Та й на груди впала,  
Підійняла китайочку  
Та й плакати стала. 
Прилетіла друга  
З зеленого дуба: 
— Ой боже мій милосердний!  
Нема мого друга. 
Прилетіла третя  
З-під нової хати: 
— Було тобі, козаченьку, 
Нас трьох не кохати. 
З одною кохатись, 
А з другою жити. 
Тепер підеш, козаченьку, 
В сиру землю гнити. 
 
ОЙ ТИ, ГРИЦЮ, ГРИЦЮ, МОЛОДИЙ КОЗАЧЕ 
Ой ти, Грицю, Грицю, молодий козаче, 
Да гей, за тобою, Грицю, вся Вкраїна плаче. 
Ой не так Вкраїна, як молода дівчина, 
Да гей, молода дівчина Гриця полюбила. 
Гриця полюбила ще й причарувала, 
Да гей, дала йому чарів, яких сама знала. 
Вивела коника, до сосни вв’язала, 
Да гей, винесла сідельце, коня осідлала. 
Винесла розчоску, кудрі розчесала, 
Да гей, винесла нагайку, козакові дала. 
Винесла нагайку, козакові дала, 
Да гей, винесла бутилку та й розчастувала. 
— Ой зварю я рибку, вкраю хліба скибку,  
Да гей, вечеряй, козаче, цю вечерю швидко. 
Вечеряй, вечеряй, та не забавляйся, 
Да гей, як не маєш жінки, зо мною кохайся. 
— Ой маю я жінку ще й діточок троє, 
Да гей, крається серденько як твоє, так моє. 
Ой маю я жінку в далекій чужині, 
Да гей, крається серденько на дві половини. 
 
                
